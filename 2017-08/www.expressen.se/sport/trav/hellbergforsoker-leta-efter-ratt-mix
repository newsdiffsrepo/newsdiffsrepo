Hellberg: "Försöker
leta efter rätt mix"
Niklas A Svensson

Namn: Eskil HellbergÅlder: 44 årMeriter: Vann 30 lopp som travkusk och blev amatörchampion tre år på Halmstadtravet. Vann även ett Dagens Dubbel-lopp.

Hur skulle du vilja beskriva känslan med hästägande och vara delaktig i ett travstall?

– Jag tycker det är jätteroligt. Jag har ju jobbat aktivt i ett travstall och har varit väldigt involverad i travbranschen i väldigt många år. Så jag ser verkligen fram emot den här tävlingen och ska göra mitt bästa för att komma så långt fram som möjligt.

Vilken blir din strategi i Guldstallet 2017?

– Jag ska försöka hitta rätt mix på det hela. Eftersom man "bara" har fyra miljoner kronor att handla för gäller det välja rätt. Fynden tror jag man gör på de billigare hästarna. Även att satsa på hästar som startar ofta, är pålitliga och spelar in en del pengar. Har du hittat några prisvärda fynd?

– Jag tror mycket på Run Chica Run, en treåring för 750 000, det tycker jag är en väldigt bra häst som jag känner för väldigt mycket. Sedan går jag även på Darling Mearas, som är den dyraste jag har (1,5 miljoner kronor). Jag tror hon har chans att vinna derbystoet och hoppas att hon ska ge mig många poäng.

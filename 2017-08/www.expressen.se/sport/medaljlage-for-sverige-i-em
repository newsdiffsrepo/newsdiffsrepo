Medaljläge för Sverige i EM
Petter Landén

Sara Algotsson Ostholt fick vänta länge innan hon fick rida in på terrängbanan. Men väl där visade hon klass. Algotsson Ostholt stod för en nästintill felfri ritt och kliver upp som trea inför söndagens avslutande banhoppning.

– Hästen var helt fantastisk. Hon lyssnade på mig vid minsta rörelse och var med mig hela tiden. Jag är så nöjd med henne, säger hon till SVT

Tyskorna Ingrid Lemke och Michael Jung leder inför avslutningen.

Och det är inte bara den individuella medaljen som Algotsson Ostholt jagar. Tillsammans med Niklas Lindbäck, Louise Svensson Jähde och Ludwig Svennerstål så ligger det svenska laget trea inför den sista dagen.

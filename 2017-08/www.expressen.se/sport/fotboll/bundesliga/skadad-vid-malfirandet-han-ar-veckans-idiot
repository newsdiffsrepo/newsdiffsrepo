Tisdag 22 augusti 2017
Skadad vid målfirandet:
"Han är veckans idiot"
Carl-Fredrik Eriksson

Hamburger SV hade en tung fjolårssäsong men lyckades till slut hålla sig kvar i tyska högstadivisionen.

I år hoppas de på en bekvämligare resa genom Bundesliga – och det har börjat lovande.

Redan i den åttonde minuten tog de ledningen hemma mot Augsburg genom Nicolai Müller.

Men glädjen var kortvarig.

Efter målet sprang 29-åringen ner till hörnflaggan för att fira med sina lagkamrater.

Müller hoppade upp, slog näven i luften – och skadade sig.

Hamburganfallaren landade illa och låg sedan och vred sig i smärtor. Nu hånas han efter de dråpliga scenerna.

"Nicolai Müller är redan veckans idiot i Bundesliga", skriver tyska fotbollsjournalisten Max Merrill på Twitter.

Målet räckte dock till seger vilket har gett Hamburger SV en bra start på säsongen.

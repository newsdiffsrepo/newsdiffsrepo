Stor kontrovers
när Arsenal föll
Carl-Fredrik Eriksson

Arsenal fick en drömstart på säsongen efter en dramatisk seger hemma mot Leicester.

Men i kväll gick det trögare.

Nyförvärvet Jese Rodriguez gav Stoke ledningen i början av den andra halvleken – och målet räckte till seger.

Men frågan är om Arsenal blåstes på ett kvitteringsmål?

Med drygt 20 minuter kvar av matchen hamnade bollen framför fransmannen Alexandre Lacazette i straffområdet efter en klackframspelning från Oliver Giroud.

Nyförvärvet från Lyon dunkade upp bollen i kryssen – men glädjen blev kortvarig.

Linjedomaren vinkade för offside och målet dömdes bort. Reprisbilderna visar att fransmannens tår kan ha varit i en offsidesituation.

– Jag tycker att vi gjorde ett mål som inte var offside. Det är ett enkelt beslut. När passningen slogs var han inte offside, säger tränaren Arsene Wenger till BBC.

Men fransmannen är också kritisk mot lagets insats.

– Vi vet att vi inte kan göra misstag i försvarsselet och vi var tröga efter halvtid. Vi blev straffade

Trots massiv press under stora delar av den andra halvleken fick Arsenal lämna Stoke poänglösa.

För Stoke innebar det säsongens första seger efter att ha förlorat premiären borta mot Everton med 1-0.

– När jag anlände hit från Spanien så insåg jag snabbt att Premier League är riktigt tuff. Det är fantastiskt att få första segern nu, säger Jesé.

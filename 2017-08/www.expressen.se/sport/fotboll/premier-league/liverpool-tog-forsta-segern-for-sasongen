Liverpool tog första
segern för säsongen
Carl-Fredrik Eriksson

Liverpool stod för en svag säsongsöppning borta mot Watford.

Matchen slutade 3-3 efter att Klopps försvarsspel darrat vid samtliga mål. Men i dag kom säsongens första seger.

Merseysidelaget malde ner Crystal Palace men hade länge svårt att få hål på gästerna. Under den andra halvleken var det spel mot ett mål.

Och till slut – i den 73:e minuten – kom genombrottet.

Sadio Mané fick något turligt bollen precis framför målet och kunde enkelt peta in lednings- och det som senare visade sig bli segermålet.

Segern tar Liverpool upp på en fjärdeplats i den tidiga Premier League-tabellen.

Härnäst väntar returspel i Champions League mot tyska Bundesligaklubben Hoffenheim. Liverpool vann första mötet på bortaplan med 2-1.

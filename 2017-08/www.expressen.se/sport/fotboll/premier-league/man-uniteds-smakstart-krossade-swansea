Tisdag 22 augusti 2017
Kängan mot Zlatan
– efter nya krossen
Carl-Fredrik Eriksson

Zlatan Ibrahimovic har fått följa inledningen av säsongen från håll på grund av knäskadan han ådrog sig i april.

Men Manchester United ser ut att klara sig galant utan lagets svenska superstjärna.

I premiären körde José Mourinhos mannar över West Ham på hemmaplan – och i dag stod United för en ny kross.

Den första halvleken såg länge ut att bli mållös men i slutskedet kunde Eric Bailly ge bortalaget ledningen.

Och med tio minuter kvar av matchen blev det islossning för United.

Romely Lukaku kunde enkelt placera in 2-0 efter att ha blivit fint serverad av Henrik Mkhitaryan.

Minuten senare chippade Paul Pogba in 3-0 och i den 84:e minuten kunde fransmannen Anthony Martial fastställa slutresultatet 4-0.

Den brittiska journalisten Miguel Delaney menar att Manchester United står sig bättre utan Zlatan Ibrahimovic på topp.

"United är mycket mer livliga framåt med Lukakus rörelser än när Zlatan bara står där som ett träd", skriver journalisten Miguel Delaney på Twitter.

Även journalisten Tom Williams är imponerad av säsongsstarten från Manchester United.

"Fyra assist på två matcher för Mkhitaryan. Pogba, Rashford och Martial spelar med större frihet. Lukaku gör en jättestor skillnad", skriver han.

"Lukaku har gjort skillnaden i anfallet. Hotar bakom linjen till skillnad från Zlatan", skriver EricMUFC som har drygt 14 000 följare på Twitter.

Se fler höjdpunkter på Viasatsport.se och matcherna live eller 48 timmar i efterhand på Viaplay.se.

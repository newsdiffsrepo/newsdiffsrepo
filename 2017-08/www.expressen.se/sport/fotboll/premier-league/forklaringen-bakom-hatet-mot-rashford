Förklaringen bakom
hatet mot Rashford
Petter Landén

Efter att ha krossat West Ham i premiären med 4-0 reste Manchester United till Wales för att ta sig an Swansea på lördagen. Tränaren José Mourinho ställde upp med ett lag identiskt det i premiären - undantaget Victor Nilsson Lindelöf som tar plats på bänken efter att ha förpassats till läktaren mot West Ham.

Det innebär att yngligen Marcus Rashford tar plats i startelvan till vänster på det offensiva mittfältet.

Men 19-åringen är inte särskilt populär hos Swanseas supportrar. Varje gång har rör bollen buas han ljudligt ut av hemmapubliken.

Varför? Svaret hittar vi under den gångna säsongen.

På valborgsmässoafton så gav Wayne Rooney United ledningen mot Swansea på straff. En straff som Rashford anklagades för att filmat sig till.

– Jag har sett reprisen och det råder inga tvivel om att han lurar domaren, sa den rasande Swanseatränaren Paul Clement då.

Den matchen slutade 1-1 efter en sen kvittering från Gylfi Sigurdsson.

Den här matchen slutade på nytt med en 4-0-seger för United. Rashford lämnade planen mållös. Men Eric Bailly, Romelu Lukaku, Paul Pogba och Anthony Martial nätade för de rödklädda.



Se fler höjdpunkter på Viasatsport.se och matcherna live eller 48 timmar i efterhand på Viaplay.se

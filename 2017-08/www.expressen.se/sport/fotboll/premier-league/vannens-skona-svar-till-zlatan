Vännens sköna svar – till Zlatan
Carl-Fredrik Eriksson

Zlatan Ibrahimovic närmar sig comeback.

Tidigare i dag publicerade 35-åringen ett klipp där han utdelar två rejäla sparkar mot en boxningssäck. Hyllningarna följde därefter.

"Välkommen tillbaka kungen", skriver en person.

"Är du en människa?", frågar sig en annan.

Zlatans lagkamrat Eric Bailly svarade på sitt eget lilla sätt.

Den ivorianska mittbacken publicerade en egen film där han sparkar till Zlatan Ibrahimovic innan han flyr rummet.

Det är oklart om klippet är från tidigare i år eller om det är en ny film.

"Hoppas du snart är redo att komma tillbaka. Jag kommer vara precis här", skriver 23-åringen på Twitter.

Men alla är inte helt övertygade om att det är en särskilt bra idé från Bailly.

"Du leker med elden Eric", skriver en person.

"Bli inte dödad nu", skämtar en annan.

Tidigare i dag kom nya uppgifter som gör gällande att Zlatan Ibrahimovic kommer att skriva på ett nytt kontrakt med Manchester United redan nästa vecka.

Anledningen till det snabba beskedet ska vara Zlatans imponerande och kvicka rehabilitering från den knäskada han ådrog sig i april.

José Mourinho har tidigare berättat att han gärna se Zlatan i Manchester United igen.

– Zlatan tror att han kan åstadkomma mer och vill spela mer på den högsta nivån, så vi pratar om möjligheten att stanna eftersom vi vill att han spelar med oss under den andra halvan av säsongen, sa Mourinho på en presskonferens i samband med premiärsegern mot West Ham.

Affären är klar – köps
loss för rekordsumma
Sebastian Mattsson

Tottenham sägs redan ha Premier Leagues bästa innerbackspar i Jan Vertonghen och Toby Alderweeireld, men Maurico Pochettino vill tydligen ha konkurrens på positionen. Enligt De Telegraaf är London-klubben mycket nära att köpa loss Ajax-stjärnan Davinson Sanchez. Summan blir högre än väntat. Med bonus inräknade snackar vi om 430 miljoner kronor totalt – nytt transferrekord för klubben.

Under fredagskvällen fick så följetongen sitt slut.

Ett lyckligt slut, för den vita delen av norra London.

Tottenham Hotspur meddelar att Davinson Sanchez, 21, har skrivit på ett sexårskontrakt med toppklubben.

Detta för en rekordsumma.

Tottenham har tidigare aldrig betalat mer än 30 miljoner pund för en spelare - ett rekord som nu spricker rejält.

Enligt Daily Mail får Tottenham punga upp med hela 42 miljoner pund - 430 miljoner kronor - för colombianens signatur.

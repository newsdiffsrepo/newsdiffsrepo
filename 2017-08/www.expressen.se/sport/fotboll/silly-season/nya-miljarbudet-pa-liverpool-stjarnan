Liverpools blixtsvar –
efter nya miljarbudet
Petter Landén

Neymar valde att ta sitt pick och pack och dra till PSG för en kostnad över två miljarder kronor. Kvar satt Barcelona med ett hål i truppen och en herrans massa pengar att spendera.

Pengar de vill lägga på Philippe Coutinho. Den 25-åriga brassen har varit Liverpools kanske klarast lysande stjärna de senaste säsongerna och Jürgen Klopp gick ut stenhårt och sa att Coutinho inte var till salu - oavsett pris.



LÄS OCKSÅ: Neymar-köpet kan leda till superkupp.

Men det har hunnit hända en hel del sedan den här övergångssagan först såg dagens ljus.

Enligt flera rapporter ska Coutinho, efter att Liverpool nobbat en rad bud från Barcelona, ha lämnat in ett önskemål om att få lämna den engelska klubben. Dessutom sa Barcelonas sportchef Pep Segura nyligen att de är nära ett avtal med Coutinho.

Nu kommer Daily Mail med uppgifter om att Barcelona lägger ett nytt jättebud på Coutinho, ett de känner sig säkra på ska få Liverpool att ge med sig.

Enligt tidningen ligger budet på strax under 1,2 miljarder kronor.

Samtidigt rapporterar flera medier att Liverpool ratade Barcelonas ny bud direkt.

"Liverpool har ratat ett tredje bud från Barcelona på Phillipe Coutinho", skriver ESPN.



LÄS OCKSÅ: Bildbeviset: Stjärnan på väg bort från Arsenal.

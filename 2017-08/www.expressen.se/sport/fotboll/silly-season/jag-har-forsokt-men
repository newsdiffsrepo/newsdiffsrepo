Avslöjas BP-stjärnans
nästa destination här?
Jonathan Larsson

Djurgårdens högerback Felix Beijmo, 19, rankas som en av landets mest lovande talanger.

Under säsongen har han gjort succé sedan han anslöt från Brommapojkarna sent under transferfönstret i vintras.

I en intervju med Aftonbladet berättar Felix Beijmo att han inte är särskilt överraskad över hur snabbt han anpassat sig till den högre nivån i allsvenskan.

– Allsvenskan är en ganska bra liga, men jag har aldrig varit särskilt imponerad av den. Jag har alltid känt att om jag fick chansen så skulle jag göra det bra direkt. Det var därför som jag ville flytta från BP. Så nej, jag är inte överraskad, även om det är kul att det gått smidigt, säger han till Aftonbladet.

Moderklubben Brommapojkarna stormar fram i superettan, och laget kryllar av spännande talanger.

En som är högvilt för de svenska klubbarna är anfallaren Viktor Gyökeres - som är högvilt för de flesta allsvenska klubbar, vilket SportExpressen tidigare rapporterat om.

Felix Beijmo berättar att han försökt locka över den jämnårige kompisen till Djurgården, men...

– Jag har försökt och försökt fått honom att gå till Djurgården. Men killen vill utomlands, säger han till Aftonbladet.

Viktor Gyökeres kontrakt med Brommapojkarna löper ut säsongen 2018.

Återstår alltså att se var han hamnar - men vi kan alltså utesluta Sverige, vad det verkar.

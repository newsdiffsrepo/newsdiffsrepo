Stjärnan strejkar för att tvinga fram Barça-flytt
Carl-Fredrik Eriksson

Ousmane Dembélé har omgärdats av rykten om en flytt till Barcelona hela sommaren.

Borussia Dortmunds sportchef Michael Zorc har enligt Goal medgett att klubben är villig att sälja – om Barcelonas bud matchar värderingen. Däremot vill de inte att affären drar ut på tiden och blir klar först i grevens tid den 30 augusti.

Samtidigt gör Dembélé allt han kan för att forcera en flytt till Camp Nou.

20-åringen ha stängts av från samtliga aktiviteter med klubben efter att ha strejkat.

Barcelona hymlar inte heller med sitt intresse för såväl Dembélé som Coutinho. Båda spelarna står högst på klubbens önskelista.

– Vi behöver förstärka laget och de kommer hit de närmaste dagarna. Vi diskuterar villkoren för Coutinho och Dembélé. Det är nära. Vi hoppas att de kommer bli Barcelona-spelare den här säsongen säger Barcelonas sportchef Pep Segura till den katalanska tv-kanalen Esport3 enligt Ekstrabladet.

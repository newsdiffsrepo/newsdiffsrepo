Nya uppgifter: Zlatan
skriver på nästa vecka
Carl-Fredrik Eriksson

Tidigare i dag kom Daily Mail med uppgifter som gjorde gällande att Zlatan Ibrahimovic skriver på ett nytt kontrakt med Manchester United redan den här månaden.

Nu kommer samstämmiga uppgifter från trovärdiga journalisten Andy Mitten på ESPN som rapporterar att 35-åringen kritar på det nya avtalet redan nästa vecka.

Beskedet kommer tidigare än väntat tack vare Zlatan Ibrahimovics kvicka rehabiliteringsprocess. Tidigare uppgifter har gjort gällande att svensken kan vara tillbaka redan i november.

35-årige Ibrahimovic gjorde totalt 28 mål för United förra säsongen, varav 17 kom i Premier League.

Men efter Uniteds superstart på denna säsong menar många experter att laget är bättre ut den långe svensken.

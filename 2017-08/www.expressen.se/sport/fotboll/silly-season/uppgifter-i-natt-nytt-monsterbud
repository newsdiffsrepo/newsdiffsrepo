Uppgifter i natt: Nytt monsterbud
Gustav Bådagård

Alexis Sanchez vantrivs i Arsenal och vill lämna klubben – det är etablerad sanning sedan länge.

Manchester City uppges vara heta på gröten när det gäller den chilenske bollvirtuosen, och enligt söndagens upplaga av Sunday People kommer klubben att lägga ännu ett jättebud innan transferfönstret stänger i slutet av augusti månad.

Tidningen påstår att City kommer erbjuda Arsenal 732 miljoner kronor för Sanchez. Och tränaren Pep Guardiola uppges vara säker på att Arsenal kommer att godkänna flytten.

Sanchez kom till Arsenal för tre år sedan från Barcelona. Han har gjort 53 mål på 103 matcher för Londonklubben sedan dess.

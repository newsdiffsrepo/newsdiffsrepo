Norrköping vann efter Wicks miss
Petter Landén

Efter en tyngre period tog IFK Norrköping tre viktiga poäng mot AFC, för att sedan falla mot Djurgården. Men mot Sirius tog de sig upp på hästen igen. Sebastian Andersson blev - precis som mot AFC - matchens enda målskytt.

Den här gången kom målet efter en dryg halvtimmes spel. Norrköping stal bollen på egen planhalva och Sebastian Andersson stack i djupled.

Siriusmålvakten Joshua Wicks hoppades hinna före Andersson till bollen, men så var inte fallet. Andersson såg att amerikanen kom fel till situationen, rundade honom och rullade enkelt in segermålet.

– Wicks gör en total felbedömning och är inte den rappaste. Så Andersson får på ett sätt göra ett ganska enkelt mål, säger experten Olof Lundh.

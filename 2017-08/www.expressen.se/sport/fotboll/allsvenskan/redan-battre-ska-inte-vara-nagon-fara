"Redan bättre – ska
inte vara någon fara"
Anel Avdic

Djurgården vann komfortabelt mot Halmstads BK med 2-1. Förstemålvakten Andreas Isaksson var uttagen i matchtruppen inför matchen - men fick kasta in handduken på matchdagen.

I stället fick Tommi Vaiho chansen från start och Djurgården tvingades dessutom kalla in Kenneth Höije som andremålvakt till matchen. Isakssons medverkan mot AIK i derbyt ska dock inte ligga i farozonen.

– Isaksson har haft problem med ryggen. Han testade i dagarna och på matchdagen, men det gick inte, säger Özcan Melkemichel efter segern mot HBK.

Är han i fara för att missa derbyt mot AIK?

– Det är ingen fara med Isaksson inför derbyt, det handlar mer om kraftig nackspärr. Den är redan på bättringsvägen. Men det ska inte vara någon fara.

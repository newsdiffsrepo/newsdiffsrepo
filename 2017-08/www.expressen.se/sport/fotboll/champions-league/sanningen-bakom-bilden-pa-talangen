Sanningen bakom
bilden på talangen
Carl-Fredrik Eriksson

Liverpool besegrade tyska Bundesligaklubben Hoffenheim med 2-1 på bortaplan och har nu en fot i Champions Leagues gruppspel.

Lagets 18-årige högerback Trent Alexander-Arnold – som gjorde debut i Europacupspel – öppnade målskyttet med en vacker frispark i den första halvleken och supertalangen hyllades unisont över hela fotbolls-England.

I samband med segern lade Jamie Carragher upp en bild på Twitter från 2009. På bilden ser man Liverpoollegendaren tillsammans med en maskot i 10-årsåldern.

Många, inklusive Jamie Carragher, trodde att maskoten var Liverpools nya stjärnskott. Men så är inte fallet, skriver Liverpool Echo.

I själva verket heter maskoten Dion Simpson. Och det var inte första gången bilden fick spridning.

– Sky visade bilden förra året och trodde att det var Trent. Då blev den viral, och nu har Carragher tagit tillbaka den, säger han till Liverpool Echo.

I skrivande stund har Carraghers tweet delats över 19 000 personer och gillats av mer än 53 000.

Bilden som cirkulerar på internet togs inför en cupmatch mellan Leeds och Liverpool.

– Det hade precis dött ut, men nu har det blivit ännu värre efter att Carragher lade upp bilden, säger Dion Simpson.

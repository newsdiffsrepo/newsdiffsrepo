Neymars stora show framför hemmafansen
Carl-Fredrik Eriksson

En märkbart rörd Neymar fick kämpa mot tårarna när terroroffren efter attacken i Barcelona hedrades.

I sin första match framför Parispubliken visade Neymar varför PSG gjorde rätt i att köpa honom.

25-åringen kvitterade för hemmalaget i den 31:a minuten efter att Max-Alain Gradel gett gästerna ledningen.

Men det var bara början på showen.

Brassen spelade fram till Adrien Rabiot som kunde sätta PSG i förarsätet och i matchens slutminuter stod Neymar för en vacker hörna som vänsterbacken Layvin Kurzawa cykelsparkade in.

På tilläggstid fastställde brassen slutresultatet till 6-2 efter att vackert - och lite turligt - tragglat sig igenom Toulouse-försvaret.

Neymar blev föga förvånande utsedd till matchens lirare.

– Jag är nöjd. Inte bara för priset som matchens lirare utan också för laget, för segern, för allt. Publiken är fantastisk. Det är en mycket bra atmosfär, säger 25-åringen till franska Canal Plus.

Segern innebär att PSG har fått en perfekt start på säsongen med tre segrar på tre matcher.

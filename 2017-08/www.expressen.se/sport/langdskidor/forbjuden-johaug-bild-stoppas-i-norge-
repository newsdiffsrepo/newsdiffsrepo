Tisdag 22 augusti 2017
Förbjuden Johaug-
bild stoppas i Norge
Sebastian Mattsson

Therese Johaug testade positivt för anabola steroiden Clostebol i höstas. Själv har skidstjärnan hela tiden hävdat att hon fick i sig preparatet via en läppsalva.

Johaug dömdes först i februari till 13 månaders avstängning av det norska riksidrottsförbundet. Men det internationella skidförbundet FIS valde att överklaga domen och ta saken vidare till den internationella idrottsdomstolen CAS.

Och medan avstängningen pågår är Johaug utestängd från det norska landslaget. Ändå förekom hon på Instagram-kontot "skijentene1" – ett konto med det norska skidförbundets officiella prägel som sköts av utövarna själva.

Bilden var tagen i Aspen i Colorado, från ett träningspass som Johaug hade tillsammans med Ingvild Flugstad Östberg. Kontot når över 20 000 följare.

– I sommar lades det ut en bild på de två på kontot som är det officiella lagkonton för längddamerna. Den bilden är nu borttagen. Bara för att det är ett officiellt konto, som vi ska ha översikt över, och där kan inte Therese figurera. Så enkelt är det, säger Emil Weberg Gundersen på norska skidförbundets marknadsavdelning till VG.



LÄS OCKSÅ: Detaljen som kan krossa Johaugs OS-dröm.

Gundersen hävdar att skidförbundet inte fått motta några klagomål. Beslutet att ta bort bilden fattades på eget bevåg.

– Det är inte så mycket att ta ställning till, det är ett fel och en miss från vårt håll, och den inte skulle ha varit ute, säger Gundersen.

Beskedet om huruvida Johaug kommer att kunna delta i OS i Pyeongchang väntas komma på tisdag. Då ska skiljedomstolen CAS meddelat sitt beslut i frågan.

Oavsett vad beskedet blir är Johaugs fysiskt redo för mästerskapet i Sydkorea.

– Therese är på alla sätt redo för OS. Hon har gjort ett så bra jobb att hon inte hade kunnat göra något annorlunda.

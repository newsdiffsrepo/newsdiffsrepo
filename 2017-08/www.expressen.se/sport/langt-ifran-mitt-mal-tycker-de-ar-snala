"Långt ifrån mitt mål
– tycker de är snåla"
TT

Direkt efter sitt program hade Etzner Jakobsson, på hästen Zernard, det bästa resultatet av dem som då ridit. Men känslan var att något ekipage nog skulle gå förbi, och så blev det.

– Jag är väldigt nöjd med hästen. Men jag kan rida bättre. Jag hade en miss, och den ska jag inte ha, sade Louise Etzner Jakobsson efter sin ritt och beskrev att Zernard nästan kom ner i skritt när de skulle byta mellan galopp och trav.

– Han kändes så mjuk att jag red på lite för lite, säger hon.

Den svenska medaljören var inte nöjd med poängen hon fick av domarna på Heden.

– Den är långt från mitt mål. Jag har presterat lite högre på alla tävlingar hittills i år. Jag tycker att de är lite snåla, säger Etzner Jakobsson om EM-domarna vid banan på Heden i centrala Göteborg.

Felicia Grimmenhag kom på sjunde plats i grad 3. Placeringarna innebär att både Etzner Jakobsson och Grimmenhag får rida den avslutande küren på onsdag.

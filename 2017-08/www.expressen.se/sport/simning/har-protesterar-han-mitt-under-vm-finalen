Här protesterar han –
mitt under VM-finalen
Petter Landén

Tidigare i somras avgjordes sim-VM i Budapest där Sarah Sjöström på nytt dominerade. Just nu pågår en annan stor tävling på VM-banorna, nämligen World Masters Championships. Det är en form av senior-VM som anordnas vartannat år.

Det är ett mästerskap som sällan får de stora rubrikerna. Men det är annorlunda, tack vare Fernando Alvarez. Den spanska veteransimmaren ville inför sin final på 200 meter bröst att det skulle hållas en tyst minut för att hedra offren från terrorattacken i Barcelona.

Det internationella simförbundet Fina avslog dock Alvarez önskan med motiveringen att det inte fanns tid i schemat med en tyst minut.

Något som Alvarez inte accepterade och bestämde sig för att protestera.

När startskottet gick för loppet så kastade sig alla simmare i vattnet - utom Alvarez som vägrade. Han stod kvar på startpallen och höll en tyst minut för sig själv. Sen gick han av startpallen och ut från tävlingshallen.

– Jag bryr mig inte om loppet. Jag känner mer för det här än om jag hade vunnit guld, säger han till La Vanguardia.

Alvarez aktion har fått stor uppmärksamhet i framför allt Spanien. Men det har spridit sig över hela världen på sociala medier och han hyllas enormt.

Samtidigt som Fina en hel del kritik för att de inte tillät den tysta minuten för offren.

Många skriver att Fina "borde skämmas" och att de är "en skam".

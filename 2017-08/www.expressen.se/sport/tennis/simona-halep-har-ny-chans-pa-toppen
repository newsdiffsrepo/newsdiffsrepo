Simona Halep har
ny chans på toppen
TT-AFP

Vinner hon finalen i ATP-turneringen i Cincinnati tar hon klivet högst upp på rankningen – och blir den 24:e kvinnan att göra det.

– Om det kommer hända är det bra, men om inte så kommer jag att få fler möjligheter. Förhoppningsvis kan jag göra det, säger Halep.

– Jag är så nära. Jag vill verkligen ha förstaplatsen.

Fram till finalen, där hon möter spanjorskan Garbiñe Muguruza, har Halep inte tappat ett enda set.

– Det kommer säkert bli en tuff match mot en grand slam-vinnare, säger Halep.

Muguruza vann Wimbledon i juli och besegrade tjeckiskan Karolina Pliskova – som är etta i världen just nu – med 6–3, 6–2 i Cincinnatis semifinal medan Halep vann med 6–2, 6–1 mot Sloan Stephens, USA.

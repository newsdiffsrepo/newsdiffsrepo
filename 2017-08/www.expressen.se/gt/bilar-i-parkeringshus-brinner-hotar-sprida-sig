Bilar brann i p-hus
– hotade sprida sig
Sanna Wikström

Larmet kom in till via SOS Alarm strax efter klockan 22 på fredagskvällen.

– Det brinner i ett parkeringshus där. Vi har skickat en räddningsenhet, en tankbil och en insatsledare, meddelar larm- och ledningsoperatören vid räddningstjänsten.

Två bilar brinner kraftigt och elden hotar att sprida sig vidare.

– Ytterligare en bil är hotad.

Polisen misstänker att branden är anlagd.

– Vittnen som ska ha hört smällar från bilarna uppger att de sett personer springa därifrån. Så man kan ju anta att bilarna inte har börjat brinna på naturlig väg, säger Ann-Christine Lövstrand, vakthavande befäl vid polisens ledningscentral i region Väst.

Vid 23.30-tiden meddelade polisen att två bilar totalförstörts i branden och att ytterligare en skadats. Då hade även räddningstjänsten lämnat platsen.

– Det är helt släckt och avklarat där nu, meddelar larm- och ledningsoperatören vid räddningstjänsten.

Ingen person var vid 23.30-tiden gripen misstänkt för att ligga bakom bränderna.

Stopp i spårvagnstrafiken
Eva Rogsten

En kontaktledning revs på Hisingen strax efter halv sju på måndagsmorgonen. Det resulterar i ett totalstopp i spårvagnstrafiken under flera timmar, vilket kommer att orsaka problem i morgonrusningen.

– Det kan ta upp till fem timmar att få ordning på ett sådant kontaktledningsras, säger man på Västtrafiks störningsjour.

Spårvagnarna ersätts med bussar. Till en början får resenärer räkna med omkring en halvtimmes försening.

– Vi har tolv bussar på väg ut för att täcka upp i trafiken. Den första har redan börjat rulla, uppger störningsjouren strax före klockan 7.

Det handlar om 5:an och 6:ans spårvagn som inte kör på sträckan Eketrägatan – Varmfrontsgatan, liksom linje 10 där det är stopp mellan Biskopsgården och Wieselgrensplatsen.

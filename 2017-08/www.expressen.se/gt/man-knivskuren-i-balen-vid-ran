Man knivskuren i bålen vid rån
Sanna Wikström

Mannen, som bor på ett tillfälligt boende i Göteborg, anlände till boendet med skärskador i bålen vid 16.30-tiden på fredagseftermiddagen. Då larmades polis och ambulans till platsen.

Mannen uppger för polisen att han blivit knivskuren i samband med ett rån i närheten av ett spårområde i östra centrum.

Gärningsmannen är känd för offret – och ska, enligt offret, ha tvingat till sig en okänd summa kontanter och sedan flytt platsen.

Polisen söker i närområdet, med bland annat hundpatrull, efter gärningsmannen.

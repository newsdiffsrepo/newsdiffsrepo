Bil fattade eld på bro
– orsakade totalstopp
Sanna Wikström

Larmet kom in klockan 13.56 på söndagseftermiddagen. Det handlade om en bilbrand mitt på en bro som orsakar långa köer på platsen.

– Bilen har börjat brinna under färd och detta har skett på Källösundsbron mot Tjörn, men jag har inga rapporter om skadade, säger polisens presstalesman Stefan Gustafsson under söndagen.

Enligt ett vittne på platsen är det oerhört mycket trafik på och runt Källösundsbron på Tjörn.

Läs fler nyheter i GT:s app. Ladda ner gratis här: Iphone eller Android.

– Det är väldigt långa köer, säger vittnet som befinner sig i närheten av branden.

Polisen har skickat ut en patrull till platsen men det finns i nuläget ingen misstanke om brott.

– Det verkar handla om ett tekniskt fel, i alla fall enligt föraren. Men det påverkar så klart trafiken. Räddningstjänsten måste säkra platsen och så vidare, säger polisens presstalesman Stefan Gustafsson.

Bilen ska enligt föraren börjat brinna under färd vid Källösundsbron mot Tjörn enligt polisens presstalesman Stefan Gustafsson. Innan polis och räddningstjänst kunnat komma till platsen orsakar branden stora störningar i trafiken och långa köer i området i och kring Källösundsbron på Tjörn.

Köerna kan påverka trafiken under hela söndagseftermiddagen fram till att bilen bärgats och kunnat forslas bort från Källösundsbron.

Vid 15-tiden på söndagseftermiddagen kunde polisen meddela att bilen var bärgad och att bron åter var öppen för passerande trafik.

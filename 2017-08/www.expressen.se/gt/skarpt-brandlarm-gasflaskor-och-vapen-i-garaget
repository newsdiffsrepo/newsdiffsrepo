Brand i garage – gasflaskor och vapen i byggnaden
Björn Lindsten

Larmet kom in strax innan halv tolv på tisdagsförmiddagen och det ska enligt larmet till SOS handla om en brand i ett garage av okänd storlekt.

Anmälaren meddelar att det finns såväl vapen som ammunition som gasflaskor i byggnaden.

– Det är en mindre garagelänga det handlar om och vi ser ingen explosionsrisk eller spridningsrisk och vi fick branden under kontroll snabbt säger Michael Simmeborn vid räddningstjänsten.

De gasflaskor som fanns i byggnaden plockades ut och ammunitionen sågs inte som något problem av räddningstjänsten.

– Fanns det en explosionsrisk hade vi inte gått in, och vi har gått in med rökdykare och har alltså branden under kontroll, säger Michael Simmeborn

Räddningstjänsten räknar med att branden kommer att vara uppklarad inom kort.

Polis har varit på plats under räddningsarbetet.

– Däremot larmades ingen ambulans till platsen eftersom det inte skulle vara någon fara för personskador, berättar Åsa Willsund, polisens presstalesperson i region Öst.

Hon fortsätter:

– Det verkar som att räddningstjänsten har det har under bra kontroll, berättar hon klockan 11.45.

Något som Michael Simmeborn bekräftade ungefär samtidigt.

Polisen uppger att man behöver utreda händelsen eftersom branden inträffade i ett garage med intilliggande byggnader. Förhör har hållits med vittnen på plats.

Polisen har upprättat en anmälan om allmänfarlig vårdslöshet genom brand, och platsen har spärrats av för teknisk undersökning.

Henrik fångade tromb på
bild: "Var på väg söderut"
Maya Dahlén Persson

Åska och regn har tagit grepp och de södra delarna av landet och även i Västsverige väntas det ren del regnskurar under lördagen  – men det var något helt annat som fick Henrik Sjöstrand från Brännö  att plocka fram kameran.

– Jag är uppvuxen på Brännö och har sett tromber förr, inte många men det händer då och då att en tromb dyker upp vid horisonten, och denna gång lyckades jag få den på bild, säger han.

Tromber i Sverige är vanligtvis svaga jämfört med de som förekommer i exempelvis Nordamerika. Här tenderar de dessutom att vara ganska smala, men kan bli upp till flera kilometer höga.

– Den här hade redan gått långt ut till havs när jag såg den, men den var tydlig så den kan nog vara rätt rejäl om man stöter på den vid en seglingstur eller motsvarande, säger Henrik.

Är man boende på Brännö är man knappast svältfödd på naturens krafter, menar Henrik.

– Att stå längs med havet och se en storm slår det mesta, att se hur det blåser upp ute till havs och sedan slår den mot en som ett draperi inne på stranden. Men inte lika ovanligt som en tromb.

Ett annat fenomen som fascinerar honom är mareld.

– Då och då när vattnet är lugnt i vikarna kan vi få det här ute på öarna, det är oerhört vackert, säger Henrik Sjöstrand.

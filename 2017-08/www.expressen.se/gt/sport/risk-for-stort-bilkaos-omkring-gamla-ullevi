Risk för stort bilkaos omkring Gamla Ullevi
Markus Wulcan

Ullevigaragets parkering är stängd för allmänheten i dag och det gäller även Hedens och Valhallabadets parkeringar. Det innebär alltså att det är väldigt ont om p-platser kring Gamla Ullevi för de som har tänkt köra Ferrari eller annat bilmärke till kvällens derby mellan IFK Göteborg och BK Häcken (avspark 17.30).

"Vi uppmanar därför alla besökare att om möjligt ta sig till Gamla Ullevi med kollektivtrafik." skriver Blåvitt på sin hemsida och passar samtidigt på klargöra att det är en bra idé att vara ute i god tid. Entréerna öppnar 16.30.

I skrivande stund är omkring 13 500 sålda. Här är kvällens troliga startelvor.

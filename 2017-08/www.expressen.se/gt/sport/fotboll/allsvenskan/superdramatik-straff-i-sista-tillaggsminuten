Elfsborg tappade
efter superdrama
Petter Landén

Allt såg ut att gå Elfsborgs väg.

Samuel Holmén gjorde sitt första mål i den gula tröjan på tio år när han slog in en straff efter åtta minuter. Efter det fick J-Södra två mål bortdömda för offside innan Daniel Gustavsson avslutade en kontring med att slå in 2-0.

Då påbörjades vändningen från smålänningarnas sida.

Daryl Smylie reducerade med strax under en kvart kvar att spela, detta på en av många farliga chanser som J-Södra vaskade fram.

De pressade på, men Elfsborg hade kontroll, fram till matchens sista sekunder.

Efter en del flipperspel så hamnar ett skott på Joakim Nilssons arm, trots att Elfsborgsbacken försöker gömma den bakom kroppen och domaren pekade på straffpunkten.

– Den är tveksam, säger Patrik Westberg.

Därifrån var Robert Gojani lika säker som Holmén var i den första halvleken och räddade en pinne till J-Södra.

– Det är svårt att analysera just nu, jag är så besviken över att vi åker härifrån med en poäng eftersom vi leder med bara några få sekunder kvar av matchen, säger Elfsborgstränaren Magnus Haglund till C More.

– Kulturen i gruppen, det är det jag är mest stolt över i dag. Vi håller uppe nivån i 90 minuter, säger Haglund kollega i Jönköping, Jimmy Thelin.

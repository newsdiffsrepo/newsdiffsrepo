Tisdag 22 augusti 2017
Två skjutna vid korsning i Västerås
Sara Karlsson

Polisen skriver på sin hemsida att flertalet polisresurser just nu är på plats vid en korsning i området Hammarby i sydvästra Västerås, med anledning av att två personer har blivit skjutna.

Händelsen ska ha inträffat på en cykelbana vid 16-tiden på fredagseftermiddagen.

Polisen rubricerar händelsen som försök till mord i nuläget och har spärrat av platsen.

Enligt ett vittne som Västerås Tidning pratat med ska det ligga en man på marken som tas omhand av ambulanspersonal.

”Det bara smattrade, sedan blev det tyst och sedan kom det en ny salva. Det lät som någon form av automatvapen”, säger vittnet till Västerås Tidning.

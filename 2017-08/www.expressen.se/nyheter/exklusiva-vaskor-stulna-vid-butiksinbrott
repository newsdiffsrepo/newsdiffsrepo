Tisdag 22 augusti 2017
Exklusiva väskor stulna vid butiksinbrott
Anna Mattsson

Det var vid 06.30-tiden på lördagsmorgonen som polisen larmades om inbrottet i butiken på Östermalm i Stockholm.

– Det här är en butik som säljer exklusiva väskor. Det är Chanel och Louis Vuitton, säger Mikael Pettersson vid Stockholmspolisens ledningscentral.

Inbrottstjuvarna tros ha tagit sig in i butiken genom att krossa en ruta.

– Sedan har man burit ut godset till en bil och avvikit, säger Mikael Pettersson.

De tre gärningsmännen ska ha flytt i en mörk Audi kombi och jagas nu av polis.

– Vi håller på för fullt, säger Mikael Pettersson.

Vet ni värdet på de väskor de fick med sig?

– Nej, men går man in på den här butikens hemsida som kan man se att de har väskor för både 10 000 och 30 000 kronor.

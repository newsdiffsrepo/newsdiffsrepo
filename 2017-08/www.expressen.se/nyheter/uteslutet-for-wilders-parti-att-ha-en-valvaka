Uteslutet för Wilders parti att ha en valvaka
Magnus Falkehed

Det är med en tämligen synlig skottsäker väst under den vita skjortan som Nederländernas mest omstridde politiker har gjort sina senaste framträdanden i kampanjen.

Ikväll väntas han göra ett kort framträdande i tv. Redan för flera timmar sen kunde Expressen se hur poliser tämde lokalen på alla människor för att genomsöka den med bombhundar. Utanför patrullerade tungt beväpnade poliser.

Så har hans liv varit i flera år nu. För en av Europas mest islamhatande politiker gör det honom knappast mildare i kritiken av islam:

– Islam är motsatsen till frihet, är en mening som han ofta repeterar. Till nyhetsbyrån AP sade han häromdagen om sin egen situation och sitt liv:

– Det är en total avsaknad av frihet. Det är så jag skulle beskriva det, sade partiledaren. Geert Wilders sover aldrig länge under samma tak. Tillsammans med sin fru Krisztina flyttar de runt från ett ”säkert hus” till ett annat.

Mordet på filmmakaren Theo van Gogh 2004 är fortfarande färskt i holländarnas minnen. Likaså mot den politikern Pim Fortuyn, 2002.

Det är ingenting som får Geert Wilders att hålla en lägre profil. Tvärtom så har få kritiserat islam och araber på samma vis som Geert Wilders gör. Han talar om marockaner som avskum och vill införa skatt på bärande av slöjor. Koranen jämställer han med Hitlers bok Mein Kampf.

Om turkarna som protesterade häromdagen under krisen mellan Turkiet och Nederländerna twittrade han” Stick iväg och koma aldrig tillbaka”.



LÄS MER: Väljare i Nederländerna ber om ursäkt för Geert Wilders



Därför är det uteslutet att ens ordna en valvaka för hans partimedlemmar. Anledningen är att skulle bli för dyrt med säkerheten, hävdar flera nederländska journalister som Expressen har talat med.

Möjligen tycker han också att ingen annan ska festa ifall han inte gör det. Om så är fallet har de övriga partimedlemmarna inte mycket att säga till om, hävdar hans egen bror, Paul:

– Han styr sitt kungadöme som en kejsare. Vem som en säger emot honom är slut, vare sig det är familj eller någon annan, sade brodern till RTL.

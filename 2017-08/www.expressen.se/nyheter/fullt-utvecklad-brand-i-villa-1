Tisdag 22 augusti 2017
Villa övertänd utanför Sundsvall
Elin Kardell

Polis och räddningstjänst fick larm om en villabrand i Råsta utanför Sundsvall strax före 01.00 natten till måndagen.

Branden är fullt utvecklad och räddningstjänsten har tre brandstationer på plats tillsammans med polis och ambulans.

– Initialt gick det inte att gå in i byggnaden alls eftersom det var helt övertänt. Prognosen var då att det skulle ta tre timmar, säger Lars Krantz, inre befäl hos Räddningstjänsten.

Familjen som bor i huset var de som larmade om branden och de kunde själva ta sig ur byggnaden oskadda.

Nu arbetar räddningstjänsten på platsen för att få kontroll på branden och begränsa spridningen till resten av huset.

– Just nu har vi inte kontroll på branden, säger Lars Krantz.

Texten uppdateras

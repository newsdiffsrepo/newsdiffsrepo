Taxibuss klämd mellan två lastbilar – en till sjukhus
Elin Kardell

Vid 16-tiden under måndagseftermiddagen kom larmet till polis och räddningstjänst. Det rör sig om en taxibil som har klämts mellan två lastbilar på Norra Promenaden i Norrköping.

I höjd med postterminalen ska taxibussen av okänd anledning kört in i baken på en lastbil och då själv fått en lastbil i baken, skriver nt.se.

Föraren av taxibilen är förd till sjukhus men skadeläget är ännu okänt.

I nuläget är det helt stopp i trafiken med köbildning som följd.

Misstänkt mordförsök – kvinna gripen
Magnus Hellberg

Polisen skriver om ärendet på sin hemsida och uppger att den skadade mannen vårdas på sjukhus och att en misstänkt kvinna har gripits.

Det var strax före halv elva på onsdagskvällen som det kom ett larm från en bostad i Nykvarn om att person blivit svårt skadad.

Polis och räddningstjänst ryckte ut till adressen. Enligt polisen var den skadade mannen talbar när han fördes i väg med ambulanshelikopter. En misstänkt kvinna greps efteråt. Hon är misstänkt för försök till mord alternativt försök till dråp.

Enligt Länstidningen i Södertälje ska det ha blivit bråk mellan mannen och kvinnan som känner varandra sedan tidigare. Under tumultet som uppstod ska kvinnan ha utdelat ett knivhugg i bröstet på mannen.

Bostaden där knivskärningen misstänks ha skett är avspärrad och ska undersökas av tekniker. Polisen har också genomfört en dörrknackning i området. Kvinnan var kvinnan fortfarande frihetsberövad under torsdagsmorgonen, enligt LT.

Man medvetslös efter krasch med skoter
Fredrik Samuelson

Larm kom strax efter klockan 16 på lördagen om en skoterolycka vid Vålåstugorna några mil söder om Åre.

Enligt polisen kraschade en norsk man med sin skoter och slogs medvetslös. Fjällräddare samt norsk räddningshelikopter skickades till platsen.

Helikoptern kunde landa på platsen och tog med mannen som då var vid medvetande.

– Han hade smärtor i ena skuldran och transporterades i väg med helikopter, säger Jon Lovén.

Det var inledningsvis oklart hur olyckan gått till.

Fyra personer har gripits efter storbråk
TT

– Det kom in som ett större bråk med ett 50-tal inblandade på Skranta torg. När vi kommer dit var det lugnt, men två målsäganden hade tagit sig till sjukhus, säger Jens auf der Heide, vakthavande befäl vid polisregion Bergslagen.

En man i 50-årsåldern är allvarligt skadad och en man i 30-årsåldern har lindrigare skador. De har skadats med någon form av stickvapen, enligt polisen.

Bakgrunden till bråket vid halv tio på lördagskvällen är oklar. Polisen ska förhöra de misstänkta och vittnen som var på plats.

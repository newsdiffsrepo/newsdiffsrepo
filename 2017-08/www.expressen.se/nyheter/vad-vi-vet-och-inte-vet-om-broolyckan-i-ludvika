Vad vi vet och inte vet
om broolyckan i Ludvika
Lennart Nilsson

• Det är Kajbron i Ludvika som har givit vika. Bron över järnvägen höll på att renoveras när ett fundamentrör gav vika.

Olyckan inträffade runt klockan 14. Larmet kom till 112 klockan 14.13.

Tolv personer har skadats, varav fyra allvarligt. De drabbade har fått krosskador, klämskador och trauma. Alla har förts bort från olycksplatsen.

Ingen person har fått livshotande skador.

Samtliga skadade har förts till Falu lasarett.

De skadade stod på byggnadsställningar vid bron.

Järnvägsbron höll på att renoveras när olyckan inträffade.

Polisen har spärrat av området.

Enligt Trafikverket orsakar olyckan störningar för tåg från Hallsberg/Örebro till Borlänge/Gävle samt Hallsberg/Örebro till Fagersta/Västerås i båda riktningar. Det finns ingen prognos för när tågen kan köra som vanligt igen.



Vi vet inte varför bron rasade.

Vi vet inte när tågtrafiken kommer igång igen.

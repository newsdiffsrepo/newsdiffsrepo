Tisdag 22 augusti 2017
Tre till sjukhus efter singelolycka
Elin Kardell

Strax efter halv ett på kvällen kom larmet om att en bil med fem passagerare ska ha kört in i en rondell i Norrköping.

– De har missat rondellen och sen fortsatt ut på andra sidan och av vägen, men den har inte voltat eller så. Bilen stod snyggt, säger Annelie Jonsson Hamo.

De tre personerna som har fått föras till sjukhus verkar ha fått lindriga skador. Ingenting tyder på att det skulle vara allvarligt.

Fördes de med ambulans?

– Ja det är min uppfattning.

Det finns ännu ingen känd orsak till varför olyckan inträffade, men föraren uppges vara chockad.

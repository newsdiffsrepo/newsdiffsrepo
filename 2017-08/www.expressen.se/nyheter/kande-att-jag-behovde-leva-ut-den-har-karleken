"Kände att jag behövde leva ut den här kärleken"
Saga Skovdahl

Kärlekshistorien mellan Frankrikes president Emmanuel Macron, 39, och hans hustru Brigitte Macron, 64, är omskriven. De träffades på i Amiens 1992, på privatskolan La Providence. Hon var lärare i franska, 40 år, gift och hade tre barn. Han var 15 år och hennes elev.

– Vi tillbringade timmar på telefon. Bit för bit för bröt han ner mitt motstånd på ett sätt som var otroligt - med tålamod, har Brigitte berättat i en dokumentär för France 3.

När relationen inleddes på allvar är oklart. Emmanuel Macrons föräldrar var bekymrade över förälskelsen och skickade sonen till Paris för att fortsätta sina studier där. Men ett par år senare blev läraren och eleven ett par. För tio år sedan gifte de sig.

– Det finns tillfällen i livet då man måste fatta avgörande beslut. Och för mig var det det här ett sådant tillfälle. Det som har sagts under de senaste 20 åren, det är obetydligt, säger Brigitte Macron till franska Elle.

Presidenthustrun, som slutade undervisa under 2015 för att stötta sin make i hans politiska karriär, skojar också om hur åldersskillnaden är påtaglig.

– Självfallet äter vi frukost tillsammans, jag och mina rynkor och han och hans ungdom, men det är som det är. Om jag inte hade gjort det valet hade jag gått miste om mitt liv. Jag var mycket lycklig med mina barn, samtidigt kände jag att behövde leva ut "den här kärleken", som Prévert (en fransk 1900-talspoet reds. anm) brukade säga, för att bli helt lycklig, säger Brigitte Macron till franska Elle.

President Macron har flera gånger hållit fram hur viktig hans hustru är för honom. Efter valsegern tackade han sin hustru som "format honom till den han är".

– Hon kommer att finnas vid min sida, för hon har alltid varit vid min sida, sa Emmanuel Macron enligt Forbes.

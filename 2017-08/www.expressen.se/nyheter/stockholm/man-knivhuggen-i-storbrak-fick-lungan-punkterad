Man knivhuggen i storbråk
- fick lungan punkterad
Frida Jareteg

Vid klockan 01.17 larmades polisen till torget vid stationen i Västerhaninge utanför Stockholm. Ordningsvakter försökte skingra ett tiotal personer som hade hamnat i ett våldsamt bråk.

– När vi kommer det visar det sig att en man hade blivit knivhuggen i ryggen och därefter sparkad på, när han låg ner, säger Anna Westberg, presstalesperson på polisen.

Ordningsvakterna hade lyckats skingra personerna på platsen.

Mannen, som var i 25-årsåldern, fördes till sjukhus med bland annat en punkterad lunga.

– Det betecknas ändå som allvarliga skador, när någon får en punkterad lunga, säger Anna Westberg.

Polisen har i nuläget inga vidare uppgifter på skadeläget.

Ingen är för tillfället gripen för misshandeln, som polisen rubriceras som synnerligen grov misshandel.

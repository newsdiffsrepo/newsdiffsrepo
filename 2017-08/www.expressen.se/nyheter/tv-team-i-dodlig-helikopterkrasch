Tv-team i dödlig helikopterkrasch
TT-AFP

Olyckan ska ha skett tre mil från staden Mendoza. Helikoptervraket har hittats och piloten och en tekniker som fanns ombord ska ha påträffats döda. Det är oklart om fler människor fanns ombord när olyckan inträffade.

Den dödliga helikopterolyckan är den andra i år där tv-team omkommer i Argentina. I mars dog 10 personer, åtta fransmän och två argentinare, när de filmade för en fransk tv-kanal och deras två helikoptrar kraschade.

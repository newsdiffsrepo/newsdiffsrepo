Tv-stjärnan i Sverige för – CNN-inspelning
Carl-Johan Bergman

Omkring midnatt twittrade Lindqvist:

Världens coolaste grej kan vara på gång i #TV4News i natt".

När Expressen.se pratar med Mia Lindqvist berättar hon vad det handlar om:

– Anderson Cooper är på plats i Stockholm för att spela in ”Anderson Cooper 360°”, berättar hon.

– Nu har de fått strul med sin teknik och har hört av sig till oss för att kunna sända från vår studio, det blir live, säger Lindqvist.

Och programchefen konstaterar att det är "lite rörigt" just nu, men konstaterar:

– Det är riktigt spännande för oss.

Anderson Cooper är en av världens mest kända tv-journalister. Sedan 2001 har han varit nyhetsankare på CNN och i snart tio år har han haft sitt eget program, där han rapporterat från världens alla hörn.

Tidigare i veckan skrev Anderson Cooper på Twitter att han "befinner sig i Stockholm".

Anledningen till det är att programmet kan komma att handla om Stockholmssyndromet, som uppkom efter Norrmalmstorgsdramat när gisslan tog gisslantagarnas parti, vilket skulle ha kunnat ske med den femårige pojke som varit gisslan i Alabama under sex dagar.

– Jag har hört något om det, säger Mia Lindqvist.

CNN skriver på sin sajt att måndagens ”Anderson Cooper 360°” kommer ta upp gisslandramat i Alabama och kommer handla om gisslantagarens förberedelser och hans bunker.

Programmet sänds i CNN med start 02.00.

Striden inom
L fortsätter
Elin Kardell

I början av sommaren släppte Birgitta Ohlsson nyheten om att hon kommer att försöka ta partiledarposten från Jan Björklund. Om hon inte blir vald säger hon att hon är beredd att lämna politiken.

Beskedet kom efter att Liberalerna i Uppsala och i Örebro, de två första länsförbunden krävt att partiets högsta ledning byts ut. Siffrorna för partiet var i början av sommaren farligt låga.

– Det är dags att gå in i ett nytt kapitel i Liberalernas historia och jag står redo, sa Birgitta Ohlsson då.

Samtidigt har Jan Björklund varit tydlig med att han vill fortsätta att leda partiet.

Nu skriver Liberalerna Östergörland och Ohlsson på sin Facebooksida att det kommer att arrangeras ett primärval i helgen i Ohlssons hemstad Linköping. Det första primärvalet i svensk historia.

"Den som känner sig trygg i sitt ledarskap och vill stå för förnyelse och modernisering kan aldrig vara rädd för att lyssna och ta råd från de medlemmar som bär den liberala rörelsen", skriver hon.

Hon säger också att hennes primära mål är att göra politiken och partiet mer tillgängligt.

"Så har jag jobbat i alla år sedan jag engagerade mig 1994. Problemet är inte att för många liberaler engagerar sig utan för få".

Liberalerna Östergötlands väljer att arrangera Sveriges första primalval på grund av närheten till väljarna.

– Vi tycker att det är viktigt att medlemmarna får vara med och tycka i en sån här process. Det bästa sättet är att få ner kandidatrena och att de kan plädera för sin sak, säger Lars Karlsson, länsordförande.

Ni i Östergötland har inte valt att öppet stödja en kandidat, varför?

– Anledningen är att vi inte vill påverka medlemmarna. Vi har åsikter men styrelsen i länet har sagt att vi inte ska vara med och påverka genom att uttrycka dem öppet.

Hur har kandidaterna bemött primärvalet?

– Det har vart mycket frågor om hur det ska hållas och hela arrangemanget, men annars har det fallit i god jord hos båda och de är taggade på att komma hit.

Vad är det för fördelar med att hålla just ett primärval?

– Det viktigaste är att den som slutligen vinner i landsmötet blir partiledare och att den personen är väldigt förankrad i partiet då medlemmarna står bakom på ett helt annat sätt. Den som vi kommer välja är väldigt förankrad i Östergötland.

Personen som får flest röster i primärvalet är den ni kommer att nominera?

– Ja så är det ju, så har vi sagt. Skulle det vara väldigt jämt så kanske vi väljer att inte nominera någon, säger Lars Karlsson.

Ohlsson har från början varit tydlig om att hon vill se att Liberalerna gå mer mot mitten, och att hon kan tänka sig att samarbeta med samtliga partiet förutom Vänsterpartiet och Sverigedemokraterna.

Kampen mellan Birgitta Ohlsson och Jan Björklund splittrar partiet. En vecka efter hennes besked i juni, meddelade det Liberala ungdomsförundet att man nominerar Ohlsson till partiledare.

Samtidigt har Björklund majoritet bland Länsförbunden.

Maria Arnholm, partisekreterare i Liberalerna gick ut efter Birgitta Ohlssons besked om att hon utmanar Jan Björklund, och kallade beslutet för "oansvarigt". Någonting som hon i dag ångrar.

– Det där har jag bett om ursäkt för. Vi blev lite tagna på sängen. Ingen kände till det och jag som sekreterare har fokus på att vi ska hålla ihop. Sen uttalade jag mig på ett olyckligt sätt. Självklart i en demokratisk organisation så står det alla fritt att delta, säger Maria Arnholm.

Arnholm stöder som bekant Jan Björklund inför valet 2018, och är övertygad om att han är rätt partiledare för Liberalerna.

– Jan Björklund är den person jag valt att jobba med inför valet 2018. Han kombinerar många viktiga egenskaper och är tydlig, ideologiskt förankrad, han pratar så folket förstår och har en erfarenhet som Sverige behöver.

Hur har den här splittringen påverkat Liberalerna?

– Det finns olika uppfattningar men det har vi och andra partier. Partiledarvalet bidrar till att vi pratar mycket politik och engagerar oss inför landsmötet och inför valet.

Så, det har varit mest positivt med en utmanande kandidat?

– I en demokratisk organisation är det alltid positivt när många vill vara med och påverka, säger Maria Arnholm.

Expressen har sökt Birgitta Ohlsson.

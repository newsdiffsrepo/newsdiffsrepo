Modellens budskap –
med vågade nakenbilden
Emilia Hedman

Modellen Winnie Harlow visar nu upp en vågad bild i bara trosor på sin Instagram. Harlow är 23-år och har synts på många stora modevisningar. Modellen blev diagnostiserad med hudsjukdomen Vitiligo vid fyra års ålder.

Under onsdagen la hon ut en bild med det här starka budskapet under:

"Skillnaden är inte min hud, det är faktumet att jag inte bryr mig om andra tycker att jag är vacker. Jag är vacker för att jag vet det. Fira ditt unika utseende i dag och alla andra dagar.", skriver modellen under bilden.



LÄS MER: De klädde sig bäst på röda mattan inför EMA awards



Bilden överröstes senare av positiva kommentarer från följare:

"Du är vacker precis som du är", skriver ett fan.

"Hur har jag inte sett dig förut, jag tycker att din hud är otrolig, så unik och fantastisk.", kommenterar en annan.

"Tack för att du är så stark, din styrka och skönhet lyser igenom när världen är en så mörk plats med mycket hat.", skriver en tredje följare.



Winnie Harlow har tidigare berättat om hur det är att leva med hudsjukdomen Vitiligo som orsakar en pigmentförändring på delar av hennes kropp.

När hon frågades om kroppskänsla så har hon sagt att alla frågar henne om vad som fick allt att vända för henne.

– Då tänkte jag "vänta lite", jag tycker ju inte att jag är ful – jag tycker att jag är vacker, sade Harlow, enligt Daily Mail.

Hon berättar också att hon aldrig hade planerat att bli en professionell modell, utan gjorde det från början som en hobby. Men när hon började publicera bilder på sociala medier så tog karriären fart.



LÄS MER: Modellens revansch – efter mobbningen



Under skolåren utsattes hon för mobbning på grund av sin hudsjukdom och kallades bland annat zebra och ko av andra elever. När det var som värst så övervägde hon att ta sitt liv.

Men skrattar bäst som skrattar sist. Till slut lärde hon sig att acceptera tillståndet och började hyllas stort för sitt utseende i sociala medier. Nu gör hon alltså succé som modell och har över 2 miljoner följare på Instagram.

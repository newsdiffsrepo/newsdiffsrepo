Tisdag 22 augusti 2017
Lina Hedlunds kärleksutbrott
mot Nassim Al Fakir i TV4
Dante Thomsen

Fredag klockan 20.00 sänder TV4 säsongspremiären av kanalens långkörare "Fångarna på fortet". I det första avsnittet gör Samir Badran, Sigrid Bernson och Peter "Pansar" Blaha upp mot Nassim Al Fakir, Lina Hedlund och Farao Groth.

Det innebär att de två lagen, utöver tv-profilen Farao Groth och TV4-gladiatorn Pansar, består av två kärlekspar: Artisten Samir Badran och "Let's dance"-profilen Sigrid Bernson samt programledaren Nassim Al Fakir och Alcacar-stjärnan Lina Hedlund.

I programmet ställs paren inför flera tuffa utmaningar och det är i samband med just en av dessa svåra tävlingsgrenar som Lina Hedlund får ett kärleksanfall.

Detta efter att Nassim Al Fakir lyckas med en av de tuffaste grenarna.

– Bra älskling! Åh jag är så stolt, utbrister Lina Hedlund i programmet.

– Du är bäst, fortsätter hon innan hon ger sin pojkvän en slängkyss.



LÄS MER: Lina Hedlund och Nassim Al Fakir har fått barn



Nassim Al Fakir verkar dock först inte förstå varför hans lagkamrater är så glada.

– Klarade vi det?, frågar han i programmet.

– Ja vi klarade det, svarar Lina Hedlund.

Sedan får hon sin kärleksattack – och ställer ett hårt krav på sin sambo.

– Jag älskar dig! Gift dig med mig nu då för fan! Fria någon gång!, skriker hon.

– Vadå är ni inte gifta, frågar programledaren Agneta Sjödin.

– Nej, svarar Lina Hedlund innan det är dags att gå vidare till nästa tävling.



LÄS MER: Det ska stjärnparets barn heta



Nassim Al Fakir berättar om det oväntade utspelet i "Fångarna på fortet".

– Och så hör jag någonting typ om att hon vill gifta sig med mig helt plötsligt. Vad är det som händer nu, säger han i programmet.

Lina Hedlund fortsätter:

– Vi tog ledtråden men jag har fortfarande ingen ring på mitt finger, säger hon och gör en sur grimas.

Nassim Al Fakir och Lina Hedlund har två barn tillsammans.

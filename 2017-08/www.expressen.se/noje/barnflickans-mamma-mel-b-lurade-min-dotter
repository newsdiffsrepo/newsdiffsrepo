Barnflickans mamma:
"Mel B lurade min dotter"
Jenny Tillgren

Mamman till Spice Girls-stjärnan Melanie Browns tidigare barnflicka, Lorraine Gilles anklagar stjärnan för att sätta hennes liv i fara genom hennes anklagelser i bittra skilsmässotvisten.

Melanie Brown hävdar att Lorraine Gilles hade en affär med hennes man Stephen Belafonte och dessutom blev gravid.

LÄS MER: Barnflickans avslöjande om sexfilmerna med Mel B

Men nu slår mamman tillbaka. Hon hävdar att Melanie Brown lurade hennes oskyldiga 18-åriga dotter in i ett skandalöst leverne och trekanter.

– Min dotter har fått så många hot och hotmejl att jag inte kan sova på nätterna. Jag är rädd för att något ska hända henne. Det skulle inte vara första gången som hatarna gör något hemskt. Lorraine har inte privilegiet att bo i en villa med säkerhet eller en livvakt som Mel B, säger mamman till The Mirror.

Hon fortsätter:

– Vi hade aldrig kunnat tro att Mel B skulle dra in vår dotter i den här livsstilen. Jag blev chockad när jag fick veta, säger hon till The Mirror.

LÄS MER: Stäms av barnflickan efter sexskandalen

Lorraine Gilles har alltid förnekat att hon varit gravid med Belafontes barn, i stället har hon hävdat att graviditeten var resultatet av ett one-night-stand hon haft med en man hon träffat i en bar.

Hon hävdar även att Melanie Brown betalt för aborten.

Barnflickan Lorraine Gilles drogs in i det smutsiga uppbrottet mellan Melanie Brown och Stephen Belafonte när Spice Girls-stjärnan anklagade Gilles för att vara en "prostituerad utpressare" i uttalanden till amerikansk media.

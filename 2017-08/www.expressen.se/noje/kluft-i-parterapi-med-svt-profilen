Klüft i parterapi
med SVT-profilen
Michael Töpffer

På lördag har SVT:s nya underhållningsprogram "Duellen" premiär.

Här ska publiken och tävlande gissa vem som vinner olika dueller. Det kan vara utmaningar som tio barn i dragkamp mot Sveriges starkaste man, cyklist mot ryttare till häst genom lerig skog eller vem som hugger ner tio träd snabbast – en skogsmaskin eller tio skogshuggare.



LÄS MER: Carolina Klüft visar gravidmagen i SVT



Programledare är Carolina Klüft, 34, och Micke Leijnegard, 53, och nu berättar de att de gått i parterapi för att finslipa sitt samarbete.

– Då blir man trygg med varandra och känner att man tycker om varandra. Det blir prestigelöst om man gör det här tillsammans. Vi kände att det var en genialisk grej att göra, säger Carolina Klüft

De båda berättar att parterapin var väldig känslosam, själutlämnande och ibland blev intim. Som inledande övning fick de av sin psykolog i uppgift att stirra varandra djupt i ögonen i tre minuter.

– Första minuten kändes väldigt lång, säger Carolina Klüft och förklarar:

– Men sedan när man såg förbi det där så bröt man igenom sina sociala spärrar. Sedan kunde man öppna upp i sig ännu mer.

Micke Leijnegard berättar att han upplevde en intimitet med Carolina Klüft.

– Det är konstigt vad som händer när man stirrar någon i ögonen i tre minuter. Det gör man ju knappt med den man älskar. Så det blir oerhört intimt. Det som händer i huvudet under de här tre minuterna är häftigt, förklarar han.



LÄS MER: Dramat som tittarna inte fick se i SVT



De fick dessutom i uppgift att inför varandra berätta om sina rädslor och sina känslor.

– Det var lite läskigt, förklarar Micke Leijnegard.

Medan Micke Leijnegard  var nära till tårar, berättar Carolina Klüft att det för henne brast.

– Jag skvätte nog ur mig någon tår, säger hon.

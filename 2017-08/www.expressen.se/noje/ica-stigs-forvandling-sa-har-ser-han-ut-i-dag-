Ica-Stigs förvandling
– så här ser han ut i dag
Emilia Hedman

Hans Mosesson spelade rollen som Stig i Ica:s reklamfilmer innan Loa Falkman tog över 2015. I dag är Mosesson 73 år och har lämnat rampljuset, men under onsdagen fångades skådespelaren på bild under en fotbollsmatch.

Ingvar Oldsberg hade samlat ihop ett gäng med kända profiler för att spela en välgörenhetsmatch mot Gatans Lag i Göteborg.

Det går knappt att känna igen Hans Mosesson som har låtit skägget växa.

Syftet med matchen var att samla ihop pengar till Gatans Lag kommande äventyr, nämligen VM för hemlösa i Oslo den 28 augusti till 5 september.



LÄS MER: Därför stoppades Läckbergs Ica-reklam





De andra kända spelarna i laget var bland annat: VM 94-hjälten Thomas Ravelli, journalisten Janne Josefsson och den före detta fotbollsspelaren Glenn Hysén.

I dag är det Loa Falkman som spelar den folkkära karaktären Ica-Stig i Icas-reklamfilmer. Operastjärnan tvingades 2011 betala flera miljoner i straffskatt efter att ha upptaxerats.

I sin självbiografi "Att vara Loa Falkman" beskriver han det som att han och hustrun Rosy nästan blev tvungna att lämna hus och hem.



LÄS MER: Falkman förlorade miljoner – räddades av "Ica-Stig"



– Vi blev blåsta av en revisor som vi hade haft i över 20 år. Det var dubbel katastrof eftersom vi hade varit vänner. Vi blev tvungna att ta fruktansvärda lån som vi fortfarande betalar av på. Allt vi hade tjänat gick åt helvete. Rosy är gammal dansare och jag är sångare och skådis så det var därför vi tog in en revisor för att allt skulle bli rätt. Men vi var ju 50 stycken som blev lurade, säger Loa Falkman till Aftonbladet.

Den ekonomiska räddningen blev rollen som Ica-Stig i de populära reklamfilmerna.

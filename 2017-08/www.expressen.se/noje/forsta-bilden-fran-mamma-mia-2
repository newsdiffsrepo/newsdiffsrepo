Första bilden från
"Mamma Mia 2"
Emilia Hedman

Skådespelaren Pierce Brosnan visar nu upp sig från inspelningen av "Mamma mia". På en bild poserar han med den före detta Abba-medlemmen Benny Andersson i en inspelningsstudio.

"Jag trodde aldrig att det här skulle hända igen, här var jag i går kväll med den brillianta Benny Andersson. Vi spelar in på Air Studios för nästa Mamma Mia-filmen, magiskt.", skriver Hollywoodstjärnan under bilden.

LÄS MER: Pierce Brosnans mörka familjetragedi



Fansen blev som galna i kommentarerna:

"Älskar det här inlägget, Jag längtar så mycket efter att få se dig i Mamma Mia 2 och höra dig sjunga.", skriver en person under bilden.

"Vad härligt det ska bli att se vad ni har satt ihop", kommenterar en annan.

"Jag älskar sådana här bilder bakom kulisserna", skriver ett tredje fan.

Skådespelaren avslöjade sin medverkan i maj på Instagram:

”Vill du dansa eller vill du dansa? Mamma mia nu kör vi igen", skrev han under bilden.

Uppföljaren heter "Mamma mia: Here we go again" och har planerad premiär till nästa sommar. Filmen regisseras av Ol Parker, som tidigare skrivit manus till succéfilmen ”Hotell Marigold”. Enligt BBC kommer även Meryl Streep, Amanda Seyfried och Colin Firth att medverka i uppföljaren – och spela sina karaktärer från den första filmen.



LÄS MER: Pierce Brosnan klar för nya "Mamma mia"-filmen

Även producenterna från första filmen, Gary Goetzman och Judy Craymer, är klara för uppföljaren. Enligt Deadline är även Abba-legendarerna Benny Andersson och Björn Ulvaeus med på tåget och kommer fungera som både producenter och för att skriva nytt sångmaterial till filmen.

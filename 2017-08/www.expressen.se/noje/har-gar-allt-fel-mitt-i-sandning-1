Här går allt fel
– mitt i sändning
Aino Oxblod

Under måndagen har "Idol" nypremiär på TV4, och den nya juryn med Anders Bagge, Nikki Amini, Alexander Kronlund och Kishti Tomita presenteras i "Nyhetsmorgon" på TV4.

Men när juryn ska svara på frågor om den nya säsongen så går allting plötsligt fel.

Mitt under direktsändningen råkar Anders Bagge riva ner en kaffekopp, som går sönder på det lilla bordet juryn står kring. Kaffe hamnar överallt, och alla pratar i mun på varandra i sändningen.

– Åh nej, i direktsändning, utbrister Anders Bagge i "Nyhetsmorgon".

– Det ser ut som en känguru, säger en av Idol-jurymedlemmarna.

Men hans kolleger tar snabbt hans parti – och "Idol"-nybörjaren Alexander Kronlund börjar spruta vatten över bordet för att göra det lättare för Anders Bagge efter missen.



LÄS MER: Charlie Grönvall åkte ut – lurade TV4 i live-tv





LÄS MER: Charlies bonusbarn lämnade efter fiaskot



Kishti Tomita förklarar att det är vanligt i vissa folkstammar att om en person råkar göra fel, så gör stamhövdningen sedan samma fel för att personen som gjort fel inte ska behöva skämmas - något som hon menar händer i "Nyhetsmorgon".

– Det är alltså därför Alexander börjar spruta vatten, skrattar Tilde de Paula Eby efter den kaosartade sändningen.

Ett infall som Anders Bagge hyllar Alexander Kronblom för, och menar att han är en äkta kompis.

– En riktig kompis, säger Anders Bagge om det underliga tv-ögonblicket.

Oväntade uppbrottet
i "Solsidan"-filmen
Maria Brander

Trailern till den efterlängtade komedin premiärvisades på Filmhuset i Stockholm under måndagen, och avslöjade en hel del detaljer kring handlingen.

Det är sen tidigare känt att filmen kommer att kretsa kring en skilsmässa. Nu står det klart att det är Alex (Felix Herngren) och Anna (Mia Skäringer) som ska skiljas, när hon har hittat en ny och hetare kille som spelas av Henrik Schyffert.

Det är en berättelse som tagit tid att komma fram till:

– Det har pratats, skrivits, kastats, och skrivits igen en hel del gånger. Jag kan vara ärlig med att det är inte det första manuset som filmats, säger Måns Herngren.

LÄS MER: Här är de nya detaljerna om Solsidan

Filmen har enligt honom stötts och blötts i flera år innan de kom till skott.

– Det kluriga är att göra något där folk fortfarande tycker att vi är trogna karaktärerna och inte drar iväg åt helvete med Fredde, Ove och Alex. Vi hade ju kunnat skruva upp alla karaktärer ett par varv till, men då tappar man det som för första början var bra med ”Solsidan”, med trovärdigheten – att det inte är ett sketchhumorprogram

LÄS MER: Vem är du i Solsidan? – stort test

Ni drar inte iväg för mycket med skilsmässan då? Vad kommer fansen att tycka?

– Jag tror det är lite farligt att tänka på vad som funkar. Börjar man någon sorts marknadstänkande, smyger sig rädslor och ängslan in. Det förstör all kreativitet, säger Johan Rheborg.

– Det måste finnas något som kan ta ut bågarna i tre akter. Gör man 22 minuter med reklamavbrott är det så snabba grejer. Långfilmen utspelar sig under ett år. Börjar och slutar på julafton, då krävs det konflikter på en högre nivå, förklarar Herngren.

LÄS MER: Stjärnan är klar för nya Solsidan-filmen

– Det är fortfarande igenkänningshumor, men de saker vi tar upp nu hade aldrig funkat i serien.

”Solsidan” går upp på bio till jul, och på rollistan finns även Sven Wollter som spelar Freddans pappa, filmen kommer dessutom att innehålla någons sorts förveckling mellan Ove och hans fru.

Tisdag 22 augusti 2017
Erik och Lotta om
att jobba tillsammans
Emilia Hedman

Lotta Lundgren, 46, och Erik Haag, 49, återvänder till tv-rutan i vinter med det nya programmet ”Bye bye Sverige”.

De har tidigare arbetat tillsammans med tv-succén "Historieätarna" under flera säsonger, men just nu är det inte aktuellt för en ny säsong av det populära programmet.

– Vi kan ju aldrig säga aldrig, jag tycker det är väldigt kul att jobba med dig och du tycker att det är väldigt kul att jobba med mig, det vet jag, det har du sagt, säger Lotta Lundgren till Erik Haag.

När de får frågan om de aldrig tröttnar på att jobba tillsammans svarar Lundgren:

– Vi är ett arbetsteam så det är inget konstigt med det, säger Lotta Lundgren.



LÄS MER: Lotta Lundgrens kärlekslycka med Erik Haag

I det nya programmet ska de prova på livet som emigranter och söka svar på frågor som varför så många valde att bryta upp och lämna allt för att resa över Atlanten.

Programmet fokuserar på perioden 1850 till 1910 då en fjärdedel av Sveriges befolkning emigrerade till USA.

"Berättelsen om den flyktingvåg som en gång bestod av svenskar har aldrig varit så angelägen och relevant som nu", beskriver SVT programmet under pressdagen.



LÄS MER: Lundgren och Haag återförenas i SVT



Förutom Lotta Lundgren och Erik Haag kommer även Kakan Hermansson, 36, och Olof Wretling, 42, vara med i den nya tv-serien.

Enligt SVT är ”Bye bye Sverige” planerad att börja sändas den 7 december.

Duon låg även bakom julkalendern ”Tusen år till julafton”.

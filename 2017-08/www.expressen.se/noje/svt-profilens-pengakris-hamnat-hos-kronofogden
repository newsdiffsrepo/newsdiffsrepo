SVT-profilens pengakris:
”Hamnat hos kronofogden”
Michael Töpffer

Rickard Olsson tjänar en halv miljon när han programleder en enda säsong av populära familjeunderhållningsprogrammet "Vem vet mest" i SVT.

Men trots den enorma lönen har han svårt att hålla i pengarna, betala räkningar och har flera gånger hamnat hos kronofogden.



LÄS MER: Rickard Olssons nya liv – efter SVT



Det berättar han i Daniel Redgerts podcast ”Tankar med”.

– Jag är jättedålig på att spara pengar, min revisor och min agent skäller på mig. Men jag känner också att man vill ju unna sig grejer. Om jag vill ha en fyrhjuling till exempel, då vill jag köpa den, säger han.

Han berättar att han förlorat sitt Amex-kort. Kreditkortsföretaget litar inte längre på honom.

– Jag får inte ha Amex-kort längre. Jag hade det förut, men jag är fruktansvärt dålig på att betala räkningar så alla de där var efter mig. Till slut fick jag kortet indraget. Det är 10-15 år sedan. Nu ansökte jag för något år sedan igen, men då blev jag nekad, säger han i podcasten.

Han berättar att han fått problem med myndigheter.

– Jag har hamnat hos kronofogden ett par gånger på grund av rent slarv. Det är så fruktansvärt tråkigt att betala räkningar, tycker jag. Jag har ju pengar, men jag skjuter upp betalningen just för att det är så tråkigt, säger han.

Han menar att det finns roligare saker att göra än att betala räkning.

– Jag vill köra fyrhjuling och åka vattenskoter, säger han.

Rickard Olsson berättar separat att han i dag rett ut sina problem med kronofogden.

Rickard Olsson berättar i podcasten om en bra affär han har gjort i livet: Att köpa en villa i Nacka. Den köptes för 1.5 miljoner kronor för 20 år sedan och beräknas i dag vara värd över 15 miljoner kronor. Nu betraktar han den som sin pensionsförsäkring.



LÄS MER: SVT-profilens stora oro för jobbet: "Enormt avbräck"



Men i samband med en skilsmässa fick han köpa ut hustrun - och då fick han ta ytteröigare lån på de som han redan hade för att köpa prylar.

– Jag har flera miljoner i lån. Jag fyllde 50 i februari. Fram till 50 har allt varit högre, snabbare, fortare, mera av allt. Då har jag belånat för att bygga hus, bygga snyggt, ha de rätta grejerna, köpa båt, fyrhjuling och vattenskoter, men nu när jag fyllde 50 kände jag "shit", nu måste jag börja betala av allting, säger han i podcasten.

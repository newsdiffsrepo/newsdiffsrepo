Nicole Kidmans förändring
– går inte att känna igen
Frida Hansson

Nyligen hade uppföljaren av den hyllade tv-serien ”Top of the Lake” premiär i Storbritannien. Den nya säsongen har fått namnet ”Top of the Lake: China Girl” och skådespelaren Nicole Kidman har fått en roll i de nya avsnitten.

I serien spelar Nicole Kidman rollen som Julia Edwards och för att få till rätt utseende har hon genomgått en förvandling. Håret är grått, hon bär säckiga kläder och hon har till och med satt in tandproteser.

– Jag har tandproteser, något som de flesta inte har sett. För mig har det varit väldigt befriande att kunna vara så inkognito eftersom ingen förstår att det är jag, säger Nicole Kidman till Courier Mail.





LÄS MER: Nicole Kidmans avklädda bilder gör fansen galna



Serien "Top of the Lake" visades för första gången 2013 och kretsade kring detektiven Robin Griffins (Elizabeth Moss) utredning av försvinnandet av en gravid 12-årig flicka på Nya Zeeland.

I den nya säsongen återvänder Robin Griffin till Sydney i Australien för att bygga upp sitt liv på nytt. Där försöker hon hitta sin dotter Mary som hon fick när hon var 17 år och som blev bortadopterad. Nicole Kidman spelar rollen som Marys adoptivmamma.



LÄS MER: Skarsgård om tuffa scenerna med Kidman



Nicole Kidman blev väldigt uppmärksammad för sin roll i serien ”Big Little Lies”. Där spelade hon Celeste Wright vars make var en kvinnomisshandlare som spelades av svenske Alexander Skarsgård.

– Den rollen tog sig in i mitt psyke på ett sätt som jag inte ville, men den gjorde bara det. Jag hade tur som kunde komma hem till Keith som är väldigt stabil, säger Nicole Kidman om sin make Keith Urban.

– Att fortfarande vara så förälskad som man och kvinna, det är min tröst och det är det som ger mig så mycket av min trygghet, näring och energi från.

Stjärnan tappar sitt
hår – vill varna andra
Frida Hansson

Sophie Kasaei, 27, blev känd genom reality-serien "Geordie Shore" 2011. Sedan dess har hon ofta synts i långt böljande hår, men nu är det slut på det. Hon har nämligen börjat tappa sitt hår.

I MTV visar Kasaei upp hur hon tappat så mycket hår att hon har kala fläckar på huvudet. Det som orsakat håravfallet är hårextensions som hon använt i flera år.

– På grund av alla hårextentions jag haft i, så har jag drabbats av traction alopecia. Det betyder att håret som jag tappat kanske aldrig kommer att komma tillbaka. Jag har plågat mitt hår i flera år, berättar hon.



Nu vill hon passa på att varna andra.

– Men framåt så kommer jag att se efter mitt hår och jag vill råda folk till att ge håret en paus om man använder extentions för du vill inte sluta upp i samma situation som mig, men kala fläckar, säger hon.



LÄS MER: Biancas kris: ”Tappat hälften av mitt hår”



Sophie Kasaei är inte ensam om att tappa håret. Även svenska Bianca Ingrosso har pratat öppet om sitt håravfall. I hennes fall berodde det på järnbrist och depression.

– De senaste två åren har jag tappat hälften av mitt hår, berättade hon i en Youtube-video.

I samband med tv-programmet "Let's dance" pratade hon också om sitt håravfall.

– Jag hade väldigt mycket hår för två år sedan. Jag har alltid blivit berömd för mitt hår. Sedan satte jag in en p-stav, och det ledde till att jag hade mens konstant, varje dag, i 14 månader. Det gör att jag fått vitaminbrist och järnbrist. Jag har tappat en del av håret. Det har blivit tunt, torrt och slitet, kommenterade Bianca Wahlgren Ingrosso då.

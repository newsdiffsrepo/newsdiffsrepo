SVT-profilens pik till Klüft –
visste inte att hon var gravid
Dante Thomsen

I kväll klockan 20.00 är det premiär för SVT:s nya lördagsunderhållning "Duellen". Programmet handlar om "oväntade och spektakulära dueller".

Bland annat ska lagen i studion och publiken försöka gissa vem som vinner i en dragkamp mellan tio barn och Sveriges starkaste man eller om en skogsmaskin eller tio skogshuggare hugger ner tio träd snabbast.



LÄS MER: Carolina Klüft i parterapi med SVT-profilen



I juni berättade Carolina Klüft att hon och maken Patrik Klüft väntar sitt andra barn. Idrottsstjärnan var därmed gravid under inspelningen av "Duellen". Det var dock inget problem, förklarar hon.

– Jag var inte så långt gången, när jag gjorde duellerna var det inte någon vidare stor mage så det var lugnt, säger hon.



Micke Leijnegard visste dock inte om att Carolina Klüft var gravid när de träffades första gången, vilket ledde till en dråplig situation.

– Vi spelade bowling första gången alla träffades innan vi körde i gång. Vi käkade middag efteråt och hon drack vatten och då tänkte jag "elitidrottare, typiskt, åh vad tråkiga de är". Kom igen tänkte jag, säger han.

Carolina Klüft fyller i.

– Nu är det i och för sig så att jag hade kunnat dricka vatten i alla fall, säger hon och skrattar.



LÄS MER: Carolina Klüft visar gravidmagen i SVT



Carolina Klüft och Micke Leijnegard gick också i parterapi för att finslipa sitt samarbete.

– Då blir man trygg med varandra och känner att man tycker om varandra. Det blir prestigelöst om man gör det här tillsammans. Vi kände att det var en genialisk grej att göra, säger Carolina Klüft.

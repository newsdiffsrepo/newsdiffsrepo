Tisdag 22 augusti 2017
Känd producent
stäms för drunkning
Jenny Tillgren

Den kända producenten Joel Silver stäms för en drunkning på Jennifer Anistons och Justin Therouxs smekmånadsfest, skriver TMZ.

Familjen till den 28-åriga Carmel Musgrove, Silvers personliga assistent, hävdar att Silver flög Carmel och de andra till Four Seasons Hotel i Bora Bora i augusti 2015, för att fira bröllopet mellan Jennifer Aniston och Justin Theroux.

Enligt stämningsansökan ska festdeltagarna ha festat och druckit stora mängder alkohol tillsammans med hasch och kokain.

Carmel Musgrove försvann under festen. Efter en tids sökande hittades hennes nakna kropp i en lagun i närheten av villan.

Enligt stämningsansökan ska dödsorsaken vara alkohol, kokain, trötthet efter att ha arbetat för mycket, värmeslag och ett sent bad i strömt vatten.

Carmel's familj hävdar att Silver eller en av hans personal ska ha försett Carmel Musgrove med kokain och alkohol.

Joel Silver har inte kommenterat anklagelserna, skriver TMZ.

Joel Silver är en känd, framgångsrik producent som legat bakom många storfilmer, däribland "Die Hard", "Dödligt vapen", "Rovdjuret 2", "Matrix" och "Swordfish".

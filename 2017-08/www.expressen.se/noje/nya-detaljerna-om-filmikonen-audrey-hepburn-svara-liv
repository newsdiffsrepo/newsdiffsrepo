Nya detaljerna om filmikonen
Audrey Hepburn svåra liv
Max Sohl Stjernberg

Audrey Hepburn blev världskänd för sina roller i ”Prinsessa på vift”, ”Sabrina”, ”My fair lady”  och ”Frukost på Tiffany's”. Filmikonen prisades med Oscars, Emmy och Tony Awards och spelade mot ikoner som Humphrey Bogart.

Audrey Hepburn gick bort 1993. Hon blev 63 år gammal.

Men nu berättar sonen Luca Dotti om hur nära det var att hans mamma dog som flicka under andra världskriget. Audrey Hepburn föddes i Belgien och bodde i Nederländerna när kriget bröt ut. Tyskarna belägrade landet 1940 – och mot krigsslutet var bristen på mat förödande. Tusentals holländare dog av undernäring och Audrey Hepburn var nära att stryka med.

– Hon var väldigt nära att dö i slutet på kriget. Hon överlevde på nässlor och tulpanlökar och fyllde magen genom att dricka vatten. Hon var 167 centimeter lång och vägde knappt 40 kilon, säger Luca Dotti till People.



LÄS MER: Han skapar hårkonst – av kändisporträtt



Sonen berättar att Audrey Hepburns drabbades av flera svåra sjukdomar:

– Hon hade gulsot och ödem. Hon led av anemi under resten av sitt liv, eventuellt en konsekvens av undernäringen.



LÄS MER: Sonen: Hepburn såg sig inte som vacker



Luca Dotti berättar att Audrey Hepburn återkom ofta till Anne Frank – vars öde blev världskänt genom hennes dagbok, men som dog i koncentrationsläger.

– De var jämnåriga och hon brukade säga att: ”Det var tjejen som inte klarade sig, medan jag gjorde det”. Rösten bar inte och ögonen tårades när hon tänkte på henne, säger Luca Dotti till People.

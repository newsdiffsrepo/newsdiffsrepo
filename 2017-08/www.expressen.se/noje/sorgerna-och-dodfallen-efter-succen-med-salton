Sorgerna och dödsfallen
efter succén med "Saltön"
Dante Thomsen

Den första säsongen av "Saltön" sändes för över tio år sedan. Mellan 2005 och 2010 blev det totalt tre säsonger av serien, som bygger på Viveca Lärns romaner och med tiden kom "Saltön" att bli en av SVT:s mest älskade dramaserier.

De två första säsongerna regisserades av Carin Mannheimer, som gick bort i cancer 2014. Den tredje säsongen, i regi av Lena Koppel, sändes alltså för sju år sedan och såg länge ut att bli den sista.



LÄS MER: Därför läggs "Saltön" ned



Men i slutet av juni 2015 kom beskedet att det blir en fjärde säsong av "Saltön" – och nu är alltså premiären här. Söndag klockan 20.00 blir det ett kärt återseende för tittarna då SVT1 sänder det första avsnittet av nya "Saltön".

– Som jag uppfattat det när jag har varit i kontakt med ”Saltön”-fans är det efterlängtat, har Lena Koppel tidigare sagt till GP.

Återvänder till serien gör älskade karaktärer som Thomas Blomgren (Tomas von Brömssen), Emily Blomgren (Anki Larsson), Johanna Karlsson (Ulla Skoog) och ostronfiskaren Bengt (Claes Malmberg). Tillkommer gör också en rad nya karaktärer som bland annat spelas av Glenn Hysén, Sharon Dyall, Claes Månsson och Gunnel Fred.

Medan flera av skådespelarna, som exempelvis Thomas von Brömssen och Ulla Skoog haft fortsatt framgångsrika karriärer, 2013 belönades den sistnämnde exempelvis med en Guldbagge.

Men "Saltön" kom också att bli slutet för flera av skådespelarna bakom de älskade karaktärerna.

För Hanna Bogren, som spelade den unga änkan Sara i "Saltön", såg karriären ut att gå spikrakt uppåt. 2010 kom hon i stället med det överraskande beskedet att hon skulle sluta som skådespelare.



LÄS MER: "Saltön"-skaparen om saknaden efter vännen



Sara kom alltså att bli hennes sista roll.

– Det är inte så att jag hoppar av som skådespelare och så finns det ingen som fyller min plats. Det finns gott om bra skådespelare, sa hon då till Expressen.

Även för Lena Bogren, som spelade Magdalena Månsson i de första fem avsnitten av "Saltön", blev den älskade dramaserien slutet. Mellan den första och andra säsongen av "Saltön" gick skådespelaren, som bland annat hade en roll i "Rasmus på luffen" hastigt bort.  Bara en vecka innan dödsfallet hade hon drabbats av en hjärtinfarkt.

Tommy Andersson, som spelade Orvar i de tre första säsongerna av "Saltön", gick hastigt bort i cancer 2013. Han blev bara 50 år gammal.

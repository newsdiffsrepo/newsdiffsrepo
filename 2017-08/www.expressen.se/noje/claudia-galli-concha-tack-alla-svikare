Tisdag 22 augusti 2017
Claudia Galli Concha:
"Tack alla svikare"
Jenny Tillgren

Claudia Galli Conch, 39, öppnar upp om de människor hon sårats av under sitt liv, i ett ärligt blogginlägg.

Hon berättar att hon när hon gästade Josefin och Vanjas podd, så undrade de vad som gjort henne stark och varför hon gjort livsvalen hon gjort.

Galli Concha skriver om vad det är som har fått henne att tro så mycket på sig själv och hur hon vågat ta för sig.

LÄS MER: Claudia Galli Concha berättar om terapin

"Sveken. Alla dom gångerna jag har blivit sviken av människor. Oavsett om det har varit familj, vänner eller inom jobblivet. Familj som har försvunnit, vänner som har visat sig vara olojala eller människor inom karriären som har lovat stora saker och sen svikit. Fuck you och tack så hemskt mycket på samma gång", skriver hon på sin blogg.

Hon fortsätter:

"För jag inser ju nu hur otroligt mycket det har påverkat mig, hur stark tro jag har fått på mig själv på grund av det. Det kanske låter konstigt men för mig är det tydligt", skriver hon.

LÄS MER: Claudia Galli Concha visar upp bebislyckan

Skådespelaren berättar att sveken fått henne att inse att ingen kommer att tro på henne på det sättet som hon tror på sig själv.

"Jag kan inte förlita mig på att någon kommer att fixa det för mig. Jag måste tro på mig", skriver Clauda Galli Concha på sin blogg.

Tack vare sveken så har hon blivit stark och om hon är stark i sig själv, så krävs det mycket för att rubba den känslan.

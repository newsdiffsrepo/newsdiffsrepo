De hade flest lyssnare
"Sommar med P1"
Nicole Gustafsson

Under söndagen hördes Skådespelaren Stina Ekblad i "Sommar i P1." Hon var årets sista sommarpratare och nu kan Sveriges Radio se tillbaka på hur lyssningen i sommar har sett ut.

Först ut som årets sommarpratare var operasångaren Rickard Söderberg, 42. Han är också den sommarpratare som haft flest lyssnare via podcasten.

I år har nämligen lyssnarna kunnat höra sommarpratarna redan från klockan 07 på deras utsedda dag via podcast.

– Jag var lite beredd på att vi skulle få skäll, att folk skulle säga att så får ni inte göra! Det är klockan ett man ska sända det här programmet. Men vi har bara mötts av positivt gensvar, att våra lyssnare bara tycker att det är praktiskt att kunna välja när på dagen det passar att lyssna, säger Bibi Rödö till Sveriges Radio där hon är programchef.

LÄS MER: Här är årets sommarvärdar



Rickard Söderberg toppar lyssningen via podcast, men en sommarpratare som är med bland dem som är mest lyssnade på i direktsändning är handbollsspelaren Linnéa Claesson.

– En annan sommarpratare som stuckit ut i år är Janne Josefsson. Han pratade ju om att man i Botkyrka bibliotek bränt gamla utgåvor av Pippi i Söderhavet och det har ju onekligen skapat debatt och den fortsätter, säger Bibi Rödö.

Hon tycker att årets sommarpratare bjudit på både humor och debatt.

– Vad man kan se är att vi har haft många starka känslor och flera gripande berättelser som vi då är bortskämda med i sommar. Men det har även funnits extra mycket plats i år för härlig humor och ett lustfyllt berättande, säger Bibi Rödö till Sveriges Radio.

LÄS MER:

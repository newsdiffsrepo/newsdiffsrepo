Actionstjärna död
– blev 76 år gammal
Jenny Tillgren

Actionstjärnan Sonny Landham är död. Det var hans syster, Dawn Boehler, som meddelade nyheten om hans bortgång. Han ska ha dött efter dött av hjärtsvikt när han vårdades på ett sjukhus i Kentucky, skriver TMZ.

Sonny Landham blev kanske mest känd för sin roll som Billy i filmen "Predator" ("Rovdjuret"), från 1987, där han spelade mot Arnold Schwarzenegger. Han hade även en roll i filmen"48 timmar".

LÄS MER: Scwarzengger ryter ifrån mot Trump och högerextrema

Arnold Schwarzenegger uttrycker sin sorg efter stjärnans död på Facebook.

”Sonny Landham var en sådan härlig person att jobba med på ”Rovdjuret. Så talangfull och så rolig att vara med. Vi kommer att sakna honom. Mina tankar går till hans familj”, skriver han.

I början av sin karriär ska han ha medverkat i några pornografiska filmer, något han senare ska ha ångrat, skriver TMZ.

Efter att medverkat i thrillern "The Warriors" från 1979 fick han ofta spela tuffa karaktärer i flera 1980-talsfilmer, däribland roller i "Action Jackson" och "Lock up".

LÄS MER: Arnold Schwarzengger berättar om sin okända plåga

Under 2003 försökte Sonny Landham sig på att bli guvernör i Kentucky, men lyckades inte bi nominerad för det republikanska partiet. Han kampanjade även för att bli senator och han nominerades även för Kentuckys libertarianska parti, men nomineringen drogs tillbaka efter Landhams kommentarer under en radioshow, skriver Variety.

Sonny Landham lämnar efter sig sonen William och dottern Priscilla.

Leif GW:s viktras: "Jag
var verkligen smällfet"
Anna Mattsson

Vid årsskiftet gav Leif GW Persson ett nyårslöfte. Han skulle gå ner 50 kilo under 2017. Än så länge ser han ut att hålla det löftet då han redan gått ner 26 kilo. Det berättade han i TV4:s Nyhetsmorgon på söndagen.

– Jag var verkligen smällfet så jag hade goda förutsättningar. Nu är jag bara vanligt fet, säger han i programmet.

Han medger dock att det varit lite extra svårt att hålla igen så här under sommaren.

– Såklart. Man äter mer och det är ju mer fritid. Man ränner inte omkring hela tiden.



LÄS MER: Leif GW rasar i vikt med kritiserade metoden



Trots det redan stora viktraset så är dock han inte nöjd – fler kilon ska bort.

– Jag måste gå ner 25 kilo till om jag ska bli, åtminstone på avstånd, lik Gunde Svan, säger han i Nyhetsmorgon.

Kriminologiprofessorn mår redan nu mycket bättre.

– Det är ganska hopplöst att vara så tjock. Det är en ansenlig grad av invalidisering och det påverkar ditt liv starkt. Det är många grejer du gärna vill göra men inte kan göra.

Att problemfritt kunna ta en promenad är en sak han tar upp i programmet.

– Kan jag gå tio meter utan en sådan här så är jag glad, säger han och pekar på den krycka han numera får ta hjälp av.



LÄS MER: Leif GW om viktraset: "Bra nära absolutist"



Problemen att ta sig fram har inte stoppat Leif GW Persson från att jaga. Han behöver dock en del hjälp på den fronten.

– Jag fraktas ut till ett pass och placeras i ett litet trätorn. Sedan går det hela i gång och där sitter jag.

Han är dock inte så intresserad av att skjuta längre utan utnyttjar tiden till annat.

– Det är ett alldeles utmärk tillfälle till tankar. Jag tänker nog allra minst på jakt, säger han i Nyhetsmorgon.

Han forsätter:

– Ibland när det är väldigt långa pass när man sitter i flera timmar så brukar jag ta med mig ett sudoku som jag löser medan jag sitter där.

Carola Häggkvist
har bytt liv helt
Emilia Hedman

Carola Häggkvist, 50, är nu hemma i Sverige igen efter ett halvår i Sydafrika. Artisten köpte ett hus i Kapstaden i Sydafrika där hon nu bor delar av året.





LÄS MER: Carolas lyxiga liv med kärleken utomlands





Nu delar sångerskan med sig av en härlig sommarbild från husbilssemestern i Skåne. Från att bo i Kapstaden åker hon nu runt med sin husbil och tar det lugnt för att ladda batterierna.

"Minns speciellt dagarna i Skåne efter charity uppträdandet i Norrviken inför Prinsessan Sofia och hennes kära medgrundare Frida som startade upp Project Playground i Cape Town. Fantastisk kväll.", skriver hon under inlägget.

Artisten har åkt runt med husbilen tillsammans med sin nya kärlek Jimmy Källqvist, 47 och dottern Zoe.

"Älskar Sverige! Suveränt! Frihet. Nu börjar skolan för Zoe ... Hörs snart igen.", avslutar hon inlägget med.



LÄS MER: Carolas dubbelliv – utanför Sverige



Livet i Kapstaden är helt klart annorlunda än det det glamourösa artistlivet i Sverige. Carola rapporterade om olika händelser i Sydafrika. Som när hon ryckte in i den hektiska sydafrikanska morgontrafiken.

"Jag ser en bil få motorstopp en bit längre ned och rusar dit samtidigt som jag ber Zoe sätta sig i säkerhet på en sten intill bushen. Något måste göras fort.." skriver Carola på sin Facebook-sida.

Hon får ut fem personerna och tillsammans rullar de bilen åt sidan, så att trafiken kan flyta på igen. Hon hämtar också vatten åt passagerarna i den överhettade bilen.

"Det finns alltid tid att ställa upp eller hitta luckor för de med 'motorstopp'. Kanske är det jag nästa gång?" resonerar hon.

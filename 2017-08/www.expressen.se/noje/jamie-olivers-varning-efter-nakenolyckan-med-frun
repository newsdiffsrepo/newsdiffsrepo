Jamie Olivers varning efter
nakenolyckan med frun
Emilia Hedman

Tv-kocken Jamie Oliver, även känd som "Den nakna kocken", har varit tillsammans med sin fru Jools sen han var 17 år. Nu berättar han om en romantisk kväll med frun som gick väldigt fel.

– En gång lagade jag mat naken, det är fascinerande hur varm en ugn kan bli, det kändes som en bra idé innan.

Händelsen slutade med en smärtsam skada och nu uppmanar han andra att inte laga mat utan kläder.

– Jag har gjort det en gång, jag tycker inte att det är en bra sak att göra. Jag rekommenderar det inte, säger han.



LÄS MER: Jamie Olivers fina gest till de drabbade i Londonbranden



Paret har hela fem barn tillsammans. De äldre döttrarna har fått upp intresset för snygga killar vilket oroar pappa Jamie Oliver.

– Det är konstigt, du har en liten tjej tills hon är 12 och sen förändras allt, berättar tv-kocken.



LÄS MER: Kocken Jamie Oliver: "Veganer irriterar mig"



Tv-kocken berättar att aktivister tagit sig in på hans italienska restaurang och visat bilder på "slaktade djur" för hans gäster.

– De visar de där bilderna på en iPad för barn som sitter och äter lunch med sina föräldrar, berättar han.

Så sent som i mars i år kom ett antal aktivister i ko-dräkter och höll i högljudda protester utanför ett av Olivers populära hak i Bistol. Detta efter att en kock som arbetar där uttalat sig om mjölkproduktion, i programmet "Jamie & Jimmy's Friday Night Feast".

I intervjun med Sunday Times säger han vidare att han är extremt illa omtyckt av veganer och antikött-aktivister.

– De hatar mig för att vi propagerar för högkvalitativt kött, något som jag är väldigt engagerad i. Men för dem är det bara svart eller vitt – det finns ingen gråzon. För mig är allt en gråzon, säger han till tidningen.

Så förändrade Cecilia Forss
sitt liv innan pappan dog
Frida Hansson

Skådespelaren Cecilia Forss, 32, har blivit känd som en av karaktärerna i ICA:s reklamserie, men hon har också spelat i filmen "I rymden finns inga känslor" och i serien "Black Widow". Hon är dessutom aktuell med barnboken "Fislandet".

Cecilia Forss karriär går bra.

– Jag är nöjd med livet just nu, allt annat är en bonus, säger hon i en intervju med GP.

Men Cecilia Forss liv har haft dalar. När hon var bara 17 år gick hennes pappa bort i cancer när han var 59 år.



LÄS MER: Cissi Forss i bilolycka under TV3-inspelning



Forss växte upp i Falun och under uppväxten drömde hon om att ta sig därifrån och ville komma in på gymnasieskolan Södra latin i Stockholm. Men så blev det inte. När hon fick beskedet om att hennes pappa skulle dö stannade hon kvar för att spendera tid med honom.

– Jag skrev mig igenom den perioden, dikter var min tröst. Pappa hade lärt mig att ”du ska alltid ha ett block med dig och alltid skriva”. Han gav mig mina första sidor och sedan dess har det blivit hur många utskrivna dagböcker som helst.

Cecilia Forss kan ofta se sin pappa i sig själv och menar att hon fått sin kreativa sida från honom.

– Jag har lite samma skapande livsstil som honom: Aldrig rastlös eller uttråkad, alltid något nytt projekt, alltid på väg. Häromdagen kom jag på mig själv att gå omkring på stan och läsa en bok, precis som pappa.



LÄS MER: Cecilias pappa dog av en läkarmiss



Cecilia Forss har tidigare berättat hur hon bearbetade sorgen efter sin pappas bortgång. Fram till hans begravning åkte hon till bårhuset för att sitta vid hans döda kropp.

– Det var mammas idé. Jag tyckte först det verkade obehagligt, men sedan återkom jag varje dag. Det blev en fin vana att hälsa på honom, berättade hon i en intervju med tidningen Topphälsa.

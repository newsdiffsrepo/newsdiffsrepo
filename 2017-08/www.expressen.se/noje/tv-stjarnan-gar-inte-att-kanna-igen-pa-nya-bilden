Tv-stjärnan går inte att
känna igen på nya bilden
Aino Oxblod

I "Game of Thrones" spelar hon riddaren Brienne of Tarth - men skådespelaren Gwendoline Christie, 38, trodde inte att hon skulle kunna få jobb på grund av sitt speciella utseende.

I en intervju med Daily Telegraph avslöjar Christie att hon redan på scenskolan insåg att hon var annorlunda.

– Jag gick på en briljant teaterhögskola, men jag blev informerad om att jag antagligen aldrig skulle få jobba eftersom jag inte såg ut som de flesta andra skådespelare, säger Christie till Daily Telegraph.

Gwendoline Christie är 191 centimeter lång – och hennes längd var det som skulle göra karriären problematisk för henne.

– Jag sa till min agent att jag skulle vilja ha filmjobb, och han sa "Lycka till med det", förklarar skådespelaren.



LÄS MER: Allt du behöver veta om Game of Thrones säsong 7





LÄS MER: Game of Thrones- stjärnan i bitter strid



Men i rollen som Brienne of Tarth har Gwendoline Christie ändå kunnat göra världskarriär - och går knappt att känna igen när hon gör entré på röda mattorna i långklänningar i stället för riddarrustning.

Nu tycker Gwendoline Christie att det är viktigt att alla olika kroppstyper får synas på filmduken och i tv-serier - för det är så världen ser ut.

– Det är viktigt att alla människor finns representerade på skärmen. Folk kan vara ovanliga och det är så världen ser ut, säger hon.

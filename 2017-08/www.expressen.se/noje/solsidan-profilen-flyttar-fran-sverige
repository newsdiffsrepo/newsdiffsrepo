"Solsidan"-profilen
flyttar från Sverige
Michael Töpffer

Det är veckotidningen Svensk Damtidning som skriver att skådespelaren Josephine Bornebusch tillsammans med maken Erik Zetterberg och parets två barn snart flyttar till USA.

I maj sålde familjen sin 158 kvadratmeter stora lyxvåning i centrala Stockholm. Våningen hade ett utropspris på 14 900 000 kronor. Bostaden ska ha renoverats 2013.



LÄS MER: Bornebusch och maken säljer miljonvåningen



På söndag har paret avskedsfest för vänner och bekanta.

Josephine Bornebusch och maken Erik Zetterberg gifte sig i Stockholm vintern 2010.

– Han är inte bara min största kärlek utan också min bästa vän, har Josephine berättat tidigare.

I augusti 2014 blev paret föräldrar för första gången, då lille Henry kom till världen.

– Jättehäftigt så klart. Helt fantastiskt. Det är första barnet så det är väldigt spännande, säger hon då till TV4:s "Nyhetsmorgon" i TV4, enligt Hänt.se

I november 2016 fick de båda sitt andra barn, en flicka som enligt Hänt har fått namnet Mika.

I en intervju med Amelia har Josephine Bornebusch tidigare sagt att hon gärna vill prova på att bo utomlands.

– Man måste verkligen gilla varandra om man flyttar utomlands för man blir utelämnade åt varandra och ställs inför nya prövningar, har hon sagt.



LÄS MER: Nya detaljerna om "Solsidan"-filmen



Josephine Bornebusch är just nu aktuell med inspelningen av "Solsidan"-filmen som ska ha premiär lagom till jul. Det är långfilmsversionen som bygger på humorserien. I filmen kommer tittarna få möta flera nya karaktärer.

Expressen har utan framgång sökt de båda för en kommentar.

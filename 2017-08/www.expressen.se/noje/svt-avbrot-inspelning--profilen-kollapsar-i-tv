SVT avbröt inspelning
– profilen kollapsar i tv
Michael Töpffer

Det gick hett till under inspelningen av nästa avsnitt av "Trädgårdstider", som drar i gång på tisdag 20:00 i SVT1 efter sommaruppehållet.

I avsnittet, som spelats in, skördar programledarna Pernilla Månsson Colt och Tareq Taylor chili i växthuset. De gör en ordentlig test och provsmakar sju sorter. De lyckas behålla kontrollen fram till den sista, som är en av världens starkaste chilisorter.



LÄS MER: Tareq Taylor: "Olyckan har gjort mig mer ödmjuk"



– Det här är en av de absolut starkaste i världen, den heter Bhut Jolokia Strain II, säger Tareq Taylor och visar upp den. Den aktuella sorten har över en miljon på scoville-skalan, som mäter styrka i chili.

Sedan tar de var sin chili, säger "skål" till varandra, och stoppar dem i munnen.

De tuggar långsamt och tycks fundera lite, innan Pernilla Månsson Colt plötsligt börjar vrida sig i plågor. Tareq Taylor håller masken lite längre, innan han utbrister:

– Det är fin smak i den.

Pernilla Månsson Colt hostar till, och med ansiktet förvridet av smärta tycks hon lida ordentligt där i växthuset.

Tårarna börjar rinna från hennes ögon och hon bryter ihop under inspelningen.

De båda fortsätter dock tappert att tugga, men snart blir smärtan outhärdlig.

Tareq Taylor börjar spotta flera gånger medan  Pernilla Månsson Colt börjar fäkta med armarna. Sedan skriker hon "Åh åh åh" och studsar med benen mot golvet och vrider sig i stolen.

Efter nya hostattacker, lyckas Pernilla Månsson Colt klämma ur sig:

– Min kropp säger så här: "vad i helvete har du gjort?".

De båda programledarna hoppar i stolarna av smärta.

– Ja, det känns som man inte riktigt kan prata. Åh gud vad det växer, säger Tareq Taylor.

– Fy fan vad starkt, upprepar Pernilla Månsson Colt två gånger medan hon slänger sig fram och tillbaka i stolen.

Sedan hörs i bakgrunden hur producenten ropar bakom kameran att det är dags att ta en paus innan man fortsätter. Pernilla Månsson Colt försöker döva smärtan genom att panikäta en banan.



LÄS MER: Malin Collin: SVT låter missarna vara med i "Trädgårdstider"



Ny ger Pernilla Månsson Colt uttryck för sin ilska - mot Tareq Taylor, som hon upplever lurat henne att testa chilin.

– Din jävel!, säger hon.

Tareq Taylor svarar då:

– Jag har aldrig varit med om något liknande.

Till slut får Pernilla Månsson Colt nog och ställer sig upp och lämnar inspelningsplatsen.

Delar av chiliprovningen kommer att visas i tisdagens avsnitt av "Trädgårdstider".

"Skål"-stjärna död - blev 69 år
Michael Töpffer

Jay Thomas var i första hand känd som tv-skådespelare, och var med i en lång rad tv-serier.

I Sverige kunde han ses i tv-serien "Murphy Brown" som sändes på både TV3 och TV4 under 1980- och 1990-talen. Han hade också en roll i serien "Skål", som i USA sändes mellan 1982 oh 1993, och som visades på svenska TV2 1984.

Jay Thomas karriär inleddes i slutet av 1970-talet, med en roll i kultserien "Mork & Mindy", där han bland andra spelade mot Robin Williams, som var seriens stora stjärna.

I serien spelade han karaktären Remo DaVinci, en av ägarna till New York-restaurangen "Mork & Mindy".

Därefter följde en lång rad roller i olika tv-serier, och sitt sista framträdande i en mer känd serie var i "Ray Donovan", en kriminalserie, som visas i USA sedan 2013.

Han var också återkommande gäst David Lettermans talkshow under julprogrammen. Där deltog han tillsammans med David Lettermen i försök att med en boll slå ner en köttbulle från toppen av en julgran.

Jay Thomas gjorde också några filmer för vita duken. Bland annat spelade han påskharen i filmerna "Santa Claus" som kom 2002 och 2006, men hade också en roll i filmen "A smile like yours" från 1997, "Mr. Holland's Opus" från 1995, "Dragonfly" från 2002, och "Labor Pains" som släpptes 2009.

Jay Thomas hade italienskt påbrå och var född i Texas, men växte upp i New Orleans. Han gjorde sig först ett namn som radiopratare i New York och i Los Angeles.

Han efterlämnar sig hustru och tre söner.

Tisdag 22 augusti 2017
Carolas återförening
med Runar blir låt
Jenny Tillgren

Sångerskan Carola Häggkvist och tidigare maken Runar Sögaard återförenades i somras när sonen Amadeus tog studenten.

På bilder från firandet kramar de båda om sin son, som också tillägnats ett plakat med texten "Amadeus studenten 2017". På plakatet fanns också en bild på Amadeus som litet barn.

Relationen mellan Carola Häggkvist och Runar Sögaard är en av den svenska kändishistoriens mest uppmärksammade.

Under en kristen konferens i Tyskland i augusti 1987 träffades för första gången Carola Häggkvist och Runar Sögaard, som var predikant. De förlovade sig den 11 november samma år. De gifte sig i maj 1990 i Livets Ords kyrka i Uppsala.

Amadeus föddes i januari 1998 och bara drygt två år senare, i februari 2000 separerade paret och skilde sig några månader senare.

Nu är det klart att låten som Carola sjöng till Amadeus blir en låt – och inspelningen är i full gång.

"Smakprov från studion i torsdags - lycka! Varför är jag inte i studion mer..? Min sång & text till Amadeus på hans student håller på att kunna bli en riktigt stark låt. Nu lyfter vi!", skriver Carola på Instagram.

Hon fortsätter:

"Med Jimmy Källqvist och Tony bakom spakarna på Anders Bagges nya studio Bagg Pipe. Känner nog på låten en bit på konserten på Mälarpaviljongen ikväll söndag", skriver hon.

Fansen verkar förtjusta över beskedet.

"Härliga toner som gör mig glad", skriver en följare.

"Härligt drag!", skriver en annan.

"Wow, låter ju toppen. Vilket härligt medryckande sound. Heja er. Vill höra hela låten inom kort", skriver en annan.

En annan skriver:

"Vilken bra låt man fick höra i din video Carola. Man blir nyfiken på vad den nya låten heter".

Svenska supermodellen
visar stora förändringen
Michael Töpffer

Den svenska supermodellen Elsa Hosk, 28, tillhör världens mest eftertraktade modeller och har flera år fått gå i den prestigefulla Victoria's Secret fashion show.

Hon har 3,7 miljoner följare på Instagram - och hon är stilbildande för många av dem.

Men nu reagerar flera av hennes följare - efter att hon klippt sitt långa hår kortare.



LÄS MER: Ilska efter bilden på svenska modellen



Nyligen släppte hon en videosnutt på Instagram där hon för sina fingrar genom sitt långa hår. Till den skrev hon kort "Hej då långa hår".

Sedan dök det upp en ny bild där håret gick till axlarna. "Kort hår, bry er inte. Jag har väntat på detta i flera år. Äntligen gjorde jag det. Nu känns det som jag", skrev hon till den nya bilden.

Reaktionerna blev många, och hon hyllades för sitt djärva beslut.

Så sent som i april valde hon att på Instagram visa sin kärlek till pojkvännen Tom Daly.

De båda har varit ett par sedan 2015, men han har hållit ganska låg profil i deras relation.

Men de lät sig fotograferas i New York när de åt på restaurang, en lunchservering. Enligt Daily Mail såg de ut att vara riktigt förälskade.

Men modelljobbet har inte alltid varit en dans på rosor. Efter sitt arbete med Victoria's Secret kom kritik mot märket, som förra året då den kampanj för ovadderade behåar som hon frontade anklagades för ett dolt budskap.

Kampanjen med en reklamfilm i spetsen anklagades för att föra fram budskapet att små bröst är bättre än stora.

I filmen som konsumenterna upprörts över pratar modellerna om friheten i att slippa vadderade kupor.

På Twitter skriver flera personer om sin ilska mot märket, andra hånar underklädeskampanjen.



LÄS MER: Svenskorna hyllas på Victoria's Secret



"Victoria's Secret reklamen sa precis att en spetstopp är allt som behövs, skrattar ihjäl mig, säg det till min d-kupa", skriver en person på Twitter.

"Hörrni, dra åt helvete Victoria's secret och er lilla spetstopp som ärligt talat ingen med bröst större än B-kupa kan använda", skriver en annan.

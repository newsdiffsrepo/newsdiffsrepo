Nya vändningen i Mel B:s
smutsiga skilsmässa
Jenny Tillgren

Den 17 augusti beslutade en domstol i Los Angeles att Spice-Girls stjärnan Melanie Browns ex-make Stephen Belafonte kan ansöka om besöksrätt för Melanie B:s dotter Angel, 10, som hon har tillsammans med skådespelaren Eddie Murphy, skriver Metro.co.uk.

Ett beslut som kan leda till att Eddie Murphy hamnar i en rättslig tvist.

Spice Girls-sångerskan ansökte om skilsmässa från regissören Stephen Belafonte i mars.

Paret, som var gifta i 10 år, uppfostrade Angel, som föddes två månader innan deras bröllopsdag.

LÄS MER: Barnflickans avslöjande om sexfilmerna med Mel B

Den senaste vändningen i deras bittra tvist har fått Melanie Browns advokat, Susan Weisner, att vädja för att Angel ska hållas utanför tvisten för att undvika en "mediacirkus".

– Vi har en annan förälder här, vi har Eddie Murphy, om han blandas in i tvisten så hamnar den här lilla flickan mitt i en mediacirkus. Hon har rätt till ett privatliv. Hon kan vara den enda i den här familjen som har det, och hon har rätt att behålla det, sade Weisner i rätten.

LÄS MER: Mel B slagen och utnyttjad av sin man

Stephen Belafontes advokat poängterade att hans klient har uppfostrat flickan från ung ålder och att hon redan saknar ett privatliv eftersom olika medier skriver om henne.

Domaren gick på Belafontes linje och han kan nu ansöka om besöksrätt.

Mel B ansökte om skilsmässa i mars och hävdade då att hon utsatts för "multipel psykisk misshandel". Han ska, enligt skilsmässopapperen, ha försökt strypa sin fru och slängt ner henne i golvet. Melanie Brown har även hävdat att han vill förstöra hennes karriär genom att hota att släppa sexfilmer på paret.

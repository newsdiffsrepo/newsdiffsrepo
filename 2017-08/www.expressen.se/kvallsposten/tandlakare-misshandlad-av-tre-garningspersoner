Kvinna misshandlad
på tandläkarklinik
Elvira Lagerström Dyrssen

Strax innan klockan tio på måndagsförmiddagen larmades polisen om en misshandel, på en tandläkarmottagning i Skåne. Den misshandlade var en kvinna i 40-årsåldern, som enligt uppgift arbetar på kliniken.

Tre personer ska ha avbrutit kvinnan i hennes arbete enligt ett vittne, när de slog kvinnan med en skyffel.

– Hon var alldeles blåslagen, säger ett vittne på platsen.

Polisen kom till platsen och kunde då gripa två kvinnor, 43 och 40 år gamla, samt en pojke på 16 år. Samtliga personer är identifierade, men det är oklart om de är kända av polisen sedan tidigare.

– Personal och kunder på plats ingrep vid misshandeln, de tog ifrån gärningspersonerna skyffeln, säger Calle Persson, pressinformatör vid polisens regionledningscentral.

Händelsen rubriceras som grov misshandel.

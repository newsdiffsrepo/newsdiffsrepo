Tisdag 22 augusti 2017
Flicka i tonåren våldtogs
av främling på tågstation
Maja Strömberg

En kvinna hörde på lördagsmorgonen av sig till polisen och berättade att hon blivit våldtagen av en man vid när hon skulle köpa en biljett.

Händelsen skedde vid sextiden på morgonen och en okänd man smög upp bakom den 17-åriga kvinnan och begick "en sexuell handling som är att likställa med våldtäkt", enligt polisen.

Kvinnan ringer polisen som kommer till resecentrum i Växjö för att prata med henne.

– I samband med det ser en observant kollega en misstänkt person som stämmer in på signalementet kvinnan anger, han finns i närområdet, säger Jörgen Gustavsson, jourhavande förundersökningsledare vid polisen.

Mannen, som är i 30-årsåldern greps och är nu anhållen.

Även på området Teleborg i Växjö ska en våldtäkt ha skett runt klockan sex på lördagsmorgonen.

En kvinna i 20-årsåldern ringer och anmäler att hon följt med en väninna hem till en man som senare våldtog henne i lägenheten.

Huruvida mannen var känd av kvinnan sedan innan kan polisen inte svara på.

– Någon i sällskapet kände honom men om målsägande gjorde det kan jag inte svara på, säger Jörgen Gustavsson.

Även i det fallet kunde en man, en 29-åring, gripas kort efter händelsen.

Polisen misstänker inga samband mellan våldtäkterna.

– Inte alls, de råkade bara ske vid samma tid, säger Jörgen Gustavsson.

Nu kommer förhör genomföras med fler vittnen och polisen är därför förtegen med ytterligare detaljer. Jourhavande förundersökningsledare säger att det kan störa utredningen.

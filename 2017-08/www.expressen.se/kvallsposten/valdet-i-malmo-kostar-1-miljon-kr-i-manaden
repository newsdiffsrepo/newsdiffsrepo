Våldet i Malmö kostar
en miljon – i månaden
Maria Rydhagen

Malmö har hittills i år drabbats av 40 skottlossningar.

Polisen har satsat extra resurser för att stävja våldet, både vad gäller poliser ute på fältet och utredare.



LÄS MER: Polisens nya grepp ska lösa fler mord



Statsminister Stefan Löfven gick på söndagen ut med löftet att höja anslaget till polisen med två miljarder kronor under 2018.

Nu visar siffror som Kvällsposten tagit fram att polisen i region syd går back med 33 miljoner.

– Det är våldssatsningen och merkostnaderna (främst övertid) för all personal som är kommenderad till Malmö, för både våldssatsningen och gränskontrollverksamheten, fastslår Monica Hallberg.

Bara satsningen mot våldet har kostat mer än 1 miljon kronor i månaden – hittills.

– Den totala bokförda merkostnaden januari-juli 2017 i region Syd för våldssatsningen uppgår till ca 8,6 miljoner kronor, skriver ekonomichefen Monica Hallberg vid polisen region syd i ett mejl till Kvällsposten.

I de drygt åtta miljoner kronorna ingår övertid för personal som är kommenderad till Malmö från andra polisområden samt andra driftskostnader.



LÄS MER: Polisens nya metoder mot de kriminella gängen



Sedan tillkommer den vanliga grundlönen för de poliser som jobbar med den "särskilda händelse" som våldsvågen i Malmö räknas som.

Det betyder att polisens offensiv mot det ökade i verkligheten kostat betydligt mer än de 8,6 miljonerna som syns i bokföringen.

Polisen i södra Sverige också flyktingströmmen, också detta en tung post

– Vi behövde i Syd dessutom förstärka kraftigt inom gränskontrollverksamheten, konstaterar ekonomichefen Monica Hallberg.

Monica Hallberg slog redan under förra året larm – både om att pengarna inte skulle räcka och att extrasatsningen mot våldsvågen var svår att planera för.

– Våldssatsningen påbörjades tidigt 2017 med stort antal kommenderade till Malmö. Omfattningen var då inte fullt känd och det var mycket svårt för PO Malmö och regionen att budgetera för de ökade kostnader som uppstått efter det, skriver hon i mejl till Kvällsposten.

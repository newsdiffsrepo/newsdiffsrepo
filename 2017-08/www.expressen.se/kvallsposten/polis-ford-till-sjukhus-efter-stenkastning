Polis förd till sjukhus
– efter stenkastning
Elvira Lagerström Dyrssen

Efter söndagens fotbollsmatch mellan Helsingborg och Gais uppstod stökig stämning när fotbollssupportrar rörde sig mot Helsingborgs centrala delar.

Både sten och bangers kastades vid kravallerna. En polis skadades i samband med stenkastningen.

– Polisen fick föras till sjukhus, säger Richard Glantz, kommunikatör på polisen.

Skadeläget är okänt.

Totalt tre personer greps under kravallerna. Den person som ska ha kastat sten på den skadade polisen greps för våld mot tjänsteman, gripandet skedde på Bruksgatan. Två andra personer greps för maskeringsförbud, tillträdesförbud på arenan, bengalbränning och försök till våld mot tjänsteman.

På grund av oroligheterna upprättas nu flera anmälningar efter matchen.

– Just nu upprättar vi flera anmälningar om våldsamt upplopp, bland annat i samband med att människor har kastat bangers.

Tre personer avvisades från fotbollsarenan.

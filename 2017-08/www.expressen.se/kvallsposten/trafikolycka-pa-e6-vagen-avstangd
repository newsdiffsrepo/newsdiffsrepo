Trafikolycka på E6 – vägen avstängd
Karin Selåker Hangasmaa

Strax efter halv åtta måndagsmorgonen krockade två bilar på E6, i höjd med Tygelsjö. Inga personer skadades vid olyckan men vägen stängs av under bärgningsarbetet.

– Vägen är avstängd i norrgående riktning. Trafiken leds av på Vellinge Södra, säger Jimmy Modin, presstalesperson vid polisens ledningscentral.

Bärgningen pågår och enligt Jimmy Modin är vägen öppen igen halv nio.

Östers svit bruten av Syrianska
Elisabeth Lindbäck

Formstarka Öster, med poäng i sju raka matcher, åkte överraskande på förlust mot Syrianska i superettan.

Detta trots att laget fick en bra start och hade ledningen i paus efter mål av Admiranda Bajrovic.

Men efter paus kvitterade Syrianska först genom Seth Hellberg och med en halvtimme kvar gjorde Charbel Georges 2-1, ett resultat som stod sig matchen ut.

Segermålet kom efter ett ödesdigert misstag av målvakten Robin Malmqvist som missbedömde en hörna, varpå bollen gick in i mål via en medspelare.

Öster ligger på fjärde plats i tabellen, dock med en match mer spelad än lagen runtom.

I nästa omgång ställs Öster mot Värnamo på bortaplan, den matchen spelas måndagen 28 augusti.

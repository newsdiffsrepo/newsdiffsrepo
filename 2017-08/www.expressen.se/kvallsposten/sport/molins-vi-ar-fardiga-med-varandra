Molins: "Vi är färdiga med varandra"
Elisabeth Lindbäck

Efter en kortare sejour i Kina har MFF-ikonen Guillermo Molins, 28, nu landat i grekiska Panathinaikos.

I Patrick Ekwalls podcast "Tilläggstid" berättar han att han upplever sin bästa tid i karriären just nu.

Samtidigt är han tydlig med att det inte kommer bli någon återkomst till Malmö FF - oavsett om klubben får en ny ledning.

– Man kan inte vara tillsammans med sin fru om hon älskar dig hälften av vad du älskar henne. Jag har spelat där i tio säsonger och det får bli tio säsonger, säger han i podcasten och fortsätter:

– Vi är färdiga med varandra helt enkelt och har gått vidare. MFF spelar fantastisk fotboll och leder allsvenskan med rekordstora siffror. Om det är någon jag skulle vilja ge tillbaka till så är det supportrarna i MFF som hjälpt mig otroligt mycket på ett otroligt sätt. Att inte få spela framför dem är så klart jobbigt.

Guillermo Molins säger också att "hans status i klubben sjönk som en sten när han blev skadad".

–  Det var väldigt svårt att hantera. De ville inte ge mig ett kontrakt som jag kände mig nöjd med och då får man söka sig vidare. Jag har alltid försökt spela med hjärtat så mycket det går i fotbollsvärlden som den är i dag men när man blir äldre så märker man att hjärnan ska sköta tänkandet på vissa saker, fortsätter han.

Guillermo Molins har även tidigare berättar om de jobbiga känslorna i samband med uppbrottet med MFF.

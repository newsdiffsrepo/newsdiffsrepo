"Jag var jävligt bra på
att förstöra mitt liv"
Sebastian Mattsson

Under 1980-talet var Mats "Masse" Magnusson en av Sveriges vassaste anfallare – och en världsstjärna. I Sverige spelade han för både Malmö FF och Helsingborg, men hans genombrott på de stora scenerna kom i portugisiska Benfica. Där var han säsongen 1989/90 var mycket nära att vinna “Guldskon”, priset till den bäste målskytten i den europeiska toppfotbollen, efter att ha gjort 33 ligamål för Benfica och bara blivit slagen av legendaren Hristo Stoijtkov.

Men livet efter karriären var en betydligt mindre munter historia. Magnusson försvann in i ett gravt alkoholmissbruk, förlorade tillfälligt kontakten med sin familj, och levde en tid som uteliggare.



LÄS OCKSÅ: Birro om boken: "Mycket tårar kring de bitarna."

Den här berättelsen är föremål för en bok, “Masse - Helvetet tur & retur", som han skrivit tillsammans med Marcus Birro och som släpps genom Idrottsförlaget. Både Magnusson och Birro var med i SVT-programmet Gomorron Sverige för att prata om den mörka perioden.

– Jag var jävligt bra på att förstöra mitt liv. Jag gick verkligen in för att få gå ner mig, säger Magnusson till SVT.

– Det varit en lång resa, den här boken. Jag var nere i helvetet. Det var jag. Det var mycket vandrande, jag sov på olika ställen. Det var en tung, tung period.



LÄS OCKSÅ: Ravelli: "Det är tragiskt – men kan hända alla"

Magnusson har kommit till nya insikter när han återupplevt missbruksperioden under skrivandeprocessen. Han har insett att hans drickande spårade ur tidigare än vad han tidigare trott.

– Det sjuka är att det inte går att stoppa. Det hände på en vecka. Då avgjordes det om jag skulle sitta här eller blir begraven. Jag ville inte ha hjälp. Men till slut tog jag hjälp, säger han.

I juli berättade Marcus Birro för SportExpressen om varför han blev så fascinerad av Magnussons livsöde.

– Han levde i förnekelse över sin situation. Han var ju hemlös över en lång period. Han hade inget hem och drev runt. Och när det handlar om en spelare som varit så känd uppstår det rykten, sa Birro då.



LÄS OCKSÅ: EKWALL: "Masse" är på riktigt en evig hjälte.

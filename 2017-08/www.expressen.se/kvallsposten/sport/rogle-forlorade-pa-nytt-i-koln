Rögle förlorade på nytt i Köln
Elisabeth Lindbäck

Rögle klarade inte av att studsa tillbaka efter fredagskvällens förlust mot Örebro.

När Köln stod för motståndet på lördagen blev det ny förlust, denna gång med 4-7.

En målrik tillställning där publiken fick se inte mindre än sju mål i första perioden.

Rögles mål gjordes av Taylor Matson, Ted Brithén, Mathias From och Sebastian Collberg.

I Köln blev Felix Schütz, som tidigare spelat i Ängelholmsklubben, tvåmålsskytt.

Noterbart från matchen är också att Rögles stjärnvärvning Juhamatti Aaltonen gick av matchen efter en period. Enligt klubbens hemsida ska det dock röra sig om försiktighetsåtgärd.

Matchen var Rögles sista under träningsturneringen i Köln.

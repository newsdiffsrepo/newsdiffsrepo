Sen uddamålsförlust för IFK Värnamo
Elisabeth Lindbäck

Värnamo fick en tuff start mot serieledaren Brommapojkarna.

Efter 18 minuter spelade åkte Fredrik Lundgren på rött kort och Markus Gustafsson kunde ge hemmalaget ledningen med 1-0 på straff.

Värnamo kvitterade dock innan paus genom Oscar Johansson på en kontring men i andra halvlek fick Brommapojkarna till slut utdelning på sin press. I den 82:a minuten nickade Luca Gerbino Polo in segermålet.

Värnamo skulle sedan få en man ytterligare utvisad, närmare bestämt Pär Cederqvist på stopptid.

För Värnamo var det femte raka matchen i superettan utan seger.

I nästa omgång ställs Värnamo mot Öster, den matchen spelas måndag 28 augusti.

Värnamo ligger på nionde plats i tabellen.

Väjde för buss – voltade av vägen
Karin Selåker Hangasmaa

På måndagsmorgonen inträffade en trafikolycka på Rydedalsvägen i Agerum i Sölvesborgs kommun. En bil ska ha voltat av vägen.

Larmet om händelsen kom 06.33 och polis, ambulans och räddningstjänst åkte till platsen.

– Vi är på väg till platsen, säger Maya Forstenius, presstalesperson på polisens ledningscentral i region Syd omkring klockan sju på morgonen.

Föraren ska ha väjt för en buss och i samband med det voltat och landat på sidan av vägen. Trots den dramatiska olyckan ska personen klarat sig från skador.

– En personbil ska ha väjt för en buss, tiltat och landat på sidan av vägen. När vi kom till platsen var föraren ute ur bilen. Föraren var chockad och skärrad, men verkade inte vara skadad, säger Robin Linde på räddningstjänsten till BLT.



LÄS MER: Detonation mot företagslokal – bombskyddet på platsen

Samtiden vill att jag ska ha positivt sex
Kulturredaktionen

LÄS MER – Malte Persson: Därför är det så svårt att skriva om bra sex



Efter att bland annat ha läst Tone Schunnessons och Isabelle Ståhls romaner ifrågasatte Malte Persson varför de beskriver sex på ett negativt sätt. Tone Schunneson svarade bland annat genom att exemplifiera med tv-serien "Sex and the city" där det är patriarkatets positiva beskrivningar av den kvinnliga sexualiteten som råder. Sex är målet. Och det finns ingen kritik.

– Det nya med "Sex and the city" var att den skildrade att kvinnor också hade begär. Det var det nya sättet att få status, kopierat från den manliga kulturen, säger Liv.

– När Lena Dunham skildrade dåligt sex i "Girls" sa hon äntligen något om hur det egentligen var, säger Caroline.



LÄS MER – Tone Schunnesson: Vi vill bara inte ligga med er



– Samtiden vill att jag ska ha positivt sex. Det är samma sak som att säga att patriarkatet fungerar, att det inte finns sexism eller övergrepp. Men man måste kritisera det rådande för att det ska bli intressant, säger Caroline.

– Sex utlämnas helt hos Karl Ove Knausgård. Varför tar han inte upp det, undrar Liv.

– Det är kul att den här diskussionen finns. Det är kul att Malte Persson är tjurig för att några blonda tjejer inte skriver om bra sex och det är kul att de inte gör det, säger Caroline.

– Normen säger: Du ska ha bra och hälsosamt sex för att vara en lyckad person. När D H Lawrence skrev "Lady Chatterleys älskare" (1928) var det kontroversiellt att skriva om en kvinna utan sexuella hämningar. Nu är det konservativt, säger Liv.

– Malte Persson saknar D H Lawrence, säger Caroline och Liv.



LYSSNA PÅ EN VARG SÖKER SIN POD HÄR: Sex i litteraturen

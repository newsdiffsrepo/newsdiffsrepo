Tusenlappar att tjäna på pensionärsrabatter
Linette Israelsson

Det finns flera stora – och också en hel del mindre – organisationer och företag som tillsammans erbjuder hundratalas pensionärsrabatter.

För en del pensionärer är rabatterna nödvändiga. För andra är de ett hjälpmedel för att sätta guldkant på tillvaron. Ofta är det de vardagliga, lokala rabatterna som uppskattas som mest.



LÄS MER: Så lyckades Catarina gå i pension vid 62 år



– Det är mycket drivmedel och livsmedel. En uppskattad rabatt är böcker. Men också en hel del resor, säger Patrik Säker, chef för medlems- och verksamhetsutveckling – där medlemsförmåner ingår – på PRO.

Men det gäller att hålla utkik.

– Företagen visar inte alltid upp sina rabatter, de vill så klart att folk ska betala ordinarie pris, säger Patrik Säker.





LÄS MER: Pensionärer ligger efter – trots skattesänkningar



Rådet är enkelt:

Gå in på nätet och titta på det aktuella företaget, om och vilka rabatter som erbjuds. Och när det kommer till fysiska butiker:

– Se till att fråga. Fråga på allting. Om man är många som frågar efter en rabatt kanske handlaren inser att pensionärer är en viktig kundgrupp, säger Patrik Säker.

Pensionärer som grupp blir allt viktigare kunder, enligt PRO – som får allt fler förfrågningar från olika företag som vill erbjuda rabatter.

– Pensionärer syns på ett annat sätt i medier numera. Stora klädmärken visar upp äldre modeller och tidningar skriver artiklar om pensionärer med jämna mellanrum.

Dessutom växer gruppen med pensionärer som har det gott ställt, som är köpstarka.



LÄS MER: Magdalena Anderssons besked till pensionärerna



Men det gäller också att se upp med rabatterna – och vara kritisk. Kontrollera rabatten och villkoren noga.

– Vi upplever att en del företag säger att det är en rabatt men att det kanske inte alltid är det, säger Patrik Säker.

Han vill också understryka att PRO egentligen tycker att det inte ska behövas några pensionärsrabatter, pensionärer ska kunna leva på sin pension.



Nedan finns en mängd olika rabatter från de största organisationerna. De flesta – undantaget en del resmål och nöjen – är nationella och kan nyttjas av de flesta pensionärer. Men kom ihåg att också hålla utkik efter lokala rabatter.

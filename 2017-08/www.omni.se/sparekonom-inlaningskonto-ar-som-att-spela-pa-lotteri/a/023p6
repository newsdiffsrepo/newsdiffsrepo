Sparekonom: Inlåningskonto är som att spela på lotteri



Flera sparkonton som marknadsförs som trygga saknar insättningsgaranti och står helt utanför Finansinspektionens tillsyn, skriver SvD Näringsliv. Just nu finns 22 företag som erbjuder konton med ränta upp till 6–7 procent – men där kunden riskerar att förlora hela sitt sparkapital, skriver tidningen.

– Att sätta in pengar på ett konto utan insättningsgaranti kan innebära stora risker, säger Kicki Westerståhl, chef över Konsumenternas bank- och finansbyrå, till tidningen.

Skandias sparekonom Maria Landeborn jämför inlåningsföretagens konton med en lottsedel.

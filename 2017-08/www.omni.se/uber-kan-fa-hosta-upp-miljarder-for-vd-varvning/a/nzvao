Uber kan få hosta upp miljarder för vd-värvning



Ubers nya vd, Dara Khosrowshahi, kommer sannolikt med en rejäl prislapp för taxitjänsten på grund av hans aktieoptioner på Expedia, skriver Bloomberg. Enligt sajten kommer Uber betala en övergångssumma som överstiger 200 miljoner dollar, motsvarande mer än 1,5 miljarder svenska kronor, för att locka över vd:n. Förutom optionerna, som värderas till 184,4 miljoner dollar, kommer Khosrowshahi troligtvis kompenseras ytterligare av bolaget i form av en årslön och ett bonusprogram.

Uber har varit utan vd sedan Travis Kalanick avgick i juni.

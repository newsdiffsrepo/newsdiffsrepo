Anmälningar om lockpriser läggs på hög


Emma Hedlin


Under årets första sju månader har 310 anmälningar om lockpriser och felaktiga budgivningar kommit in till Fastighetsmäklarinspektionen, av dem har bara tre lett till disciplinåtgärder. Det skriver SvD och jämför med förra året då 67 av 416 anmälningar fick påföljder för mäklarkåren.

Enligt SvD ligger fjolårets flytt till Karlstad bakom minskningen då många anställda på Fastighetsmäklarinspektionen valde att sluta. Eva Westberg, chef för myndigheten, säger att omlokaliseringen gett dem mer att göra men att de nu är på väg i rätt riktning igen.

– Det aktuella läget är att vi har rekryterat in nya anställda och att ärendehandläggningen nu är i full gång, säger hon till tidningen.

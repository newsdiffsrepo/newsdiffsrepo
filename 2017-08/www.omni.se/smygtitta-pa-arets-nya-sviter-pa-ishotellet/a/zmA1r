Smygtitta på årets nya sviter på ishotellet


Anna Flemmert


Varje år byggs ishotellet i Jukkasjärvi upp på nytt. I vinter kan du bland annat sova i en hängande säng som omges av total tystnad, skriver The Telegraph.

Drygt 100 konstnärer har skickat in förslag på nya rumskoncept och 26 personer från elva länder har valts ut för att förverkliga sina idéer. Enligt The Telegraph märks bland annat ”Wandering Cloud”, där gästerna slumrar in under ett gigantiskt moln av snö.

Att bygga sviterna tar tid. Redan i mars samlar man ihop 5 000 ton is från Torneälven som sedan lagras till oktober då konstruktionen påbörjas.

Årets säsongspremiär drar igång 15 december och då blir det 28:e gången som designen förnyas.

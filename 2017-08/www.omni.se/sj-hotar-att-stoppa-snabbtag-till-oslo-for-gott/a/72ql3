SJ hotar att stoppa snabbtåg till Oslo för gott



SJ:s satsning på snabbtåg på sträckan Stockholm-Oslo har fördubblat resandet på sträckan och lockat affärsresenärer från flyget. Men nu drar ett banarbete, som tvingar SJ att sätta in långsammare tåg med färre avgångar, ut på tiden på grund av pengabrist. Två år har blivit fyra, enligt SJ som nu hotar att helt lägga ner projektet med snabbtåg, skriver SvD Näringsliv.

– Vi skulle kunna övervintra i 24 månader men inte mer, säger Anders B Larsson, affärschef på SJ för sträckan Stockholm-Oslo.

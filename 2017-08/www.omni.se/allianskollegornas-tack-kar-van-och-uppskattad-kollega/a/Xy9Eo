Alliansledarnas tack: Kär vän och uppskattad kollega


Josefin Pehrson


Partiledarna för de övriga allianspartierna beklagar Anna Kinberg Batras avgång som M:s partiledare.

Centerpartiets Annie Lööf har lagt upp en bild på Instagram där hon och Kinberg Batra ler mot varandra och skriver att hon verkligen uppskattat att samarbete med henne och få lära känna den ”varma person hon är”.

”Anna är en ledare med ett mycket starkt driv, som alltid jobbar stenhårt för att nå sina mål. Jag önskar henne all lycka i framtiden och att Moderaterna hittar trygghet framåt så Alliansen kan samla sig inför valåret”, skriver Lööf.

Liberalernas partiledare Jan Björklund skriver på Twitter: ”Beklagar att Anna känner sig tvingad avgå. Känner stor respekt för henne, efter nära tre års nära samarbete. Tack Anna!”

I en intervju med flera medier från riksdagshuset säger han att han kuppmakarna i partiet överskattat personfrågan.

– Och de har helt och hållet underskattat den problematik som ligger i de besked som M har gett i förhållande till SD.

Även KD:s Ebba Busch Thor har lagt upp en bild på kollegan och skriver: ”Anna har att kommit bli en kär vän och uppskattad kollega. Hon är en varm person och en noggrann och gedigen politiker”. Bush Thor tillägger att hon respekterar beslutet att lämna partiledarposten.

De tävlar i Paradise hotel

Robin Stjernberg



Nöje
I nya säsongen av TV3:s dokusåpa möter vi både gamla tittarfavoriter så som Jeppe Johansson och Kristian Täljeblad samt tio stycken helt nya deltagare. – Jag ska spela spelet så gott jag kan, bli tajt med de flesta och göra mitt bästa, säger Pierre Louis från Falkenberg.



Om en vecka är det dags för populära realityserien "Paradise Hotel" att återvända till tv-rutan med tio nya deltagare. Sedan tidigare är det även känt att tidigare tittarfavoriter också kommer återvända till hotellet.
De nya deltagarna i TV3:s dokusåpa är: Sandra Johansson (Uddevalla) Pierre Louis (Falkenberg), Fanny Lyckeke (Helsingborg), Rokan Haidar (Stockholm), Emma Hellström (Varberg), Tim Hansson (Ängelholm), Genri Teivald (Lysekil), Anna Pankova (Västerås), Isabelle Hambe (Malmö) och Niklas Åkerlund (Norrtälje).
Vann norska Paradise Hotel
23-årige Pierre Louis från Falkenberg har inte ställt upp i svenska "Paradise Hotel" tidigare, men vann "Paradise Hotel Norge" 2015.
– Det var en grym upplevelse, jag vann ju. Det var fruktansvärt kul, och intressant att jag inte kunde norska och ändå lyckades kamma hem vinsten, säger han.
Hur ska du göra för att ta hem vinsten även denna gång?
– Jag ska spela spelet så gott jag kan, bli tajt med de flesta och göra mitt bästa. Fördelen med att ha varit med i Paradise Hotel tidigare är att jag vet hur det går till. Nackdelen är kanske att några känner sig hotade.
LÄS MER: Paradise Hotel-Matilda om mobbningen: "Det har stärkt mig"
Återvändande deltagare som checkar in på hotellet i Mexiko är Kristian Täljeblad, Jeppe Johansson, Eric Hagberg, Smail Alihodzic, Jonathan Hermansson, Robin "Mos" Andersson och Haidar Juma.
"Ska man skratta eller gråta!? Förbered er på kaos" skrev Jesper "Jeppe" Johansson om den nya säsongen på Instagram när det tidigare avslöjades att han skulle återvända.
"Den här säsongen har allt"
Emma Hellström, 23, från Varberg utlovar en säsong utöver det vanliga.
– Mark my words, den har säsongen har allt: Kärlek, tårar och glädje, den är totalt maxad. Hade jag inte själv varit med så hade jag varit bänkad framför tvn. Det kommer bli dunder.
Hur långt var du beredd att gå för att vinna?
– Jag har varit beredd att göra allt för att vinna, eftersom det handlar om ytliga vänner. Inget ska hindra mig från att ta mig längst fram, säger Emma Hellström och skrattar.
Årets programledare är Rebecca Stella. Premiär för nya säsongen av "Paradise Hotel" är måndag 4 september.

Person påkörd i Göteborg


Caroline Lundgren




Göteborg
En person har blivit påkörd på Delsjövägen i Göteborg.
Ambulans finns på plats.
– Vi är också på väg till platsen, men jag vet inget gällande omständigheterna än, säger Ulla Brehm, presstalesperson vid polisen.



Klockan 13.47 inkom larm om att en person ska ha blivit påkörd på Delsjövägen i östra Göteborg.
– Vi har skickat en patrull till platsen, säger Tommy Nyman, presstalesperson vid polisen i Region Väst.
Enligt SOS Alarm har två ambulanser skickats till platsen.
– Ambulanserna är kvar, ännu är ingen avförd, säger en anställd på SOS Alarm i Västra Götaland.
Vid 14.20-tiden uppgav Tommy Nymans kollega, Ulla Brehm, att det enda hon visste om händelsen var att den påkörda personen har kunnat prata med räddningspersonal.
– Personen är talbar, men i övrigt vet jag inte mer just nu, säger Ulla Brehm.

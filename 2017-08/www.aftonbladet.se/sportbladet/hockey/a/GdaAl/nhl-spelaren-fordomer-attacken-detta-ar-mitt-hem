NHL-spelaren fördömer attacken: ”Detta är mitt hem”
SIMON NORBERG

I fredags utspelade sig ett knivdåd i centrala delarna av den finska staden Åbo där två personer miste livet och åtta skadades i attacken, varav två av de skadade var svenska medborgare.

Mikko Koivu, 34, har varit lagkapten i Minnesota Wild sedan 2009 och går i år in på sin 13:e säsong i klubben.

Koivu är född i finska Åbo och kom fram i stadens största hockeylag, TPS,  där han gjorde tre säsonger i klubbens A-lag.

Efter dådet i Åbo fördömer 34-åring händelsen i ett uttalande.

– Fredagens attack i Åbo var chockerande. Det här är min hemstad och jag hyser så mycket kärlek till det här samhället. Mina tankar är med medborgarna i Åbo och alla människor i Finland. Främst tänker jag på människorna som dog och blev skadade, och jag sänder mina kondoleanser till deras familjer och vänner, säger han bland annat.

Polisen gick sedan ut på Twitter och berättade att de kommer utreda fredagens knivattack som ett terrordåd.

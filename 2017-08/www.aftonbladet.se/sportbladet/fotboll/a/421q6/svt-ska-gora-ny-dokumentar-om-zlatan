SVT ska göra ny dokumentär om Zlatan
MALIN WAHLBERG

Det har redan gjorts flera dokumentärer om Zlatan Ibrahimovic och hans liv. Nu kommer en till.

Enligt Expressen ska produktionsbolaget B-Reel Films göra en dokumentär om Ibrahimovic som sedan ska sändas i SVT.

– Vi har precis satt i gång. Men vi är glada över projektet och det är påbörjat, så mycket kan jag säga, säger SVT Dokumentärs programchef Ingemar Persson till tidningen.

När dokumentären ska vara klar är oklart i dagsläget.

– Vi är väldigt intresserade av att höra hans syn på livet. Hur han ser på världen och tillvaron. Vi har sänt "Den unge Zlatan" ganska nyss, som handlar om hans tidiga liv, men den var han själv inte med och gjorde. Men jag kan inte säga så mycket mer, säger Persson.

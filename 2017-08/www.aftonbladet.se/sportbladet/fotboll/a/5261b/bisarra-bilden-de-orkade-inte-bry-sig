Bisarra bilden: ”De orkade inte bry sig”
ANDREAS KÄCK

Vid en första anblick skulle man kunna tro att bilden ovan är photoshoppad.

Tittar man noggrant ser man att de två nyanserna av grönt föreställer en usel gräsmatta (till vänster) och en perfekt gräsmatta (till höger).

Den bisarra bilderna från Stadio Marc&#x27;Antonio Bentegodi ledde också till stor förvirring på sociala medier och medan Napoli körde över Verona (med 3-1) undrade många vad som egentligen hade hänt med planen.

Till slut kom svaret.

”Vi har hittat förklaringen till den udda gräsmatta. Robbie Williams hade en konsert på Bentegodi och de lade en ny gräsmatta på den sidan där scenen stod. Tydligen orkade de inte bry sig om den andra…”, skrev Football-Italia i sin liverapportering.

Sportbladet dubbelkollade SvenskaFans-profilen tillika Hellas Verona-experten Johan Stistrup, som länge bevakat laget på plats.

Han bekräftar att det var Robbie Williams-konserten (den 14 juli) som förstörde gräsmattan och att man bara lade nytt gräs på just den planhalvan.

Anledningen till att man inte lade nytt gräs på hela planen var enligt Johan Stistrup för att man helt enkelt inte hade hunnit göra det – och fått det i spelbart skick – till lördagens premiärmatch mot Napoli.

Ofattbara debuten – gör självmål direkt
ANDREAS LILLHANNUS

Romelu Lukaku gjorde två mål för Manchester United, Neymar stod för ett mål och en assist och blev matchens lirare för PSG och Wayne Rooney blev målskytt i återkomsten i Everton.

Men alla är inte lika lyckosamma i sina debuter.

Fråga Artur Jorge.

Den 23-åriga mittbacken gjorde förra året 20 matcher för Braga, som i fjol slutade femma i den portugisiska ligan och dessutom kvalificerade för Europa League. I början av augusti blev portugisen utlånad till Steaua Bucarest, förra året tvåa i den rumänska högstaligan.

I går, mot Juventus Bucuresti, kom debuten. Och den började... inte bra.

Bara 13 sekunder(!) in i matchen sköt mittbacken, från nära håll, in bollen i mål. Problemet: Det var hans egna mål.

Men det slutade bra ändå.

Steaua kunde vända efter två snabba mål i den första halvleken och 2–1 stod sig matchen ut. Laget ligger, med det, med sju spelade matcher tvåa i tabellen.

Se självmålet här:

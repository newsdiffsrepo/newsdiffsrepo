tisdag 22 augusti 2017
”Har för mig att Häcken vann med 4–0 senast...?”
HENRIK LUNDGREN

En situation nere vid IFK Göteborgs straffområde blev det stora samtalsämnet efter Göteborgsderbyt. Mathias Ranégie, nyss inbytt, gick in tufft mot en djupledsboll, samtidigt som Pontus Dahlberg gick ut för att ta hand om den.

– Jag går ut, David (Boo Wiklander) täcker bort. Och så går Ranégie in med dobbarna. Det är därför jag reagerar, säger Blåvittmålvakten, som gav Häcken-spelaren en rejäl utskällning.– Jag förstår att han ville ta bollen, men han kan inte ta den hur som helst.

Domaren Mohammed Al-Hakim plockade upp det gula kortet till både Dahlberg och Ranégie, Dahlbergs andra gula kort på kort tid, båda för protest.– Jag är argast i Blåvitt numera. Sebastian Eriksson har ju lugnat ner sig, så något får ta över det arga. Men jag tycker att jag borde få reagera, domaren borde ha förståelse för det. Träffar Ranégie fel kan det bli en allvarlig skadaÄven Boo Wiklander var vansinnig och fick dras undan från Ranégie.– Man ska inte få slänga sig in i vår målvakt på det sättet utan att få veta att man finns. Det var en hård satsning, och det tyckte domaren också. Det var lite snack på Häcken innan matchen, men det är bara att se på den andra halvleken. Vi visar att vi är ett bättre lag än dem, säger mittbacken.

Ranégie, som gjorde sin första match för Häcken sedan återkomsten, hade inte mycket förståelse för Blåvitts ilska.– Jag är först på bollen, sen om han tycker att jag kommer… dobbar och dobbar, jag är ju först på bollen och sådär.Dahlberg tycker att du borde kunnat undvika smällen?– Jo, fast jag är ju inte på honom. Jag nuddar honom inte eftersom jag är först på boll. Sen tycker de att det är farligt spel, men det är ja… skit samma. Jag fick mig en utskällning. En kaxig ung kille, jävla skitunge, haha.Påminner om en annan spelare för en sisådär tio år sedan…?– Haha, ja precis.Håller du med Boo Wiklander om att IFK Göteborg är det bättre laget?– Nä, alltså… Jag tror att alla är rätt överens om att Häcken spelar en bättre fotboll än vad IFK Göteborg gör. Men det här är en bortamatch för oss och det är klart att de ska ha ett litet övertag då. Men vad jag minns så vann väl Häcken med 4-0 hemma senast? Så jag skulle säga till Boo Wiklander att statistiken talar sitt tydliga språk…?

Officiellt: Ibrahimovic missar gruppspelet
ANDREAS LILLHANNUS

Zlatan Ibrahimovic blev i går, torsdag, klar för en återkomst i Manchester United, då ett nytt ettårskontrakt är påskrivet.

Men sedan knäskadan i våras har det ständigt spekulerats om när svensken är tillbaka i spel.

”Ibra” själv har flertalet gånger lagt ut videoklipp på Instagram där han springer, sparkar och hoppar – men en comeback är inte särskilt nära.

Enligt ESPN bekräftar visserligen José Mourinho på fredagen att 35-åringen kommer tas med i Manchester United Champions League-trupp, på 25 spelare, men att han inte är tillbaka på planen förrän efter gruppspelets slut.

– Jag tror inte det finns någon möjlighet till det, nej, säger Mourinho enligt Uniteds officiella Twitterkonto.

Den sista gruppspelsmatchen spelas den 5 december.

– Vi kommer låta honom göra sitt jobb, steg för steg, tills han verkligen är redo att komma tillbaka, säger Mourinho, och fortsätter:

– Om en spelare blir skadad i en Manchester United-tröja, som kämpar för Manchester United, så kommer klubben alltid att finnas där för honom.

Manchester United lottades i samma grupp som Basel, Benfica och CSKA Moskva. Den första matchen spelas den 12 september.

– Jag känner till städerna, arenorna, atmosfärerna och typen de spelar på. Det kommer inte bli lätt, säger Mourinho.

► Snabbaste vägen till största och bästa nyheterna – ladda hem Sportbladet app (iPhone)► Snabbaste vägen till största och bästa nyheterna – ladda hem Sportbladet app (Android)

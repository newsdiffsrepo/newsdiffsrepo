tisdag 22 augusti 2017
Huddersfields succéstart – vann nykomlingsmötet
SIMON NORBERG

Huddersfield Town och Newcastle är två nykomlingar i Premier League.

Under söndagen drabbade lagen samman på Galpharm Stadium.

Newcastle som kom från ett tungt nederlag mot Tottenham förra helgen bar favoritskapet, men fick lämna nykomlingsmötet som förlorare.

Huddersfield Aaron Mooy tryckte in segermålet i den 50 minuten till hemmapublikens stora glädje.

När domare Craig Pawson 40 minuter senare blåste av matchen utbröt stort jubel – Huddersfield första hemmaseger i Premier League sedan 1972.

Därmed sållar sig Huddersfield till exklusiv skara att som nykomling vinna sina två första matcher i Premier League. Tidigare har bara Bolton och Hull lyckats med denna bedrift.

Segern innebär också att den nederlagstippade nykomlingen har full pott efter två matcher – laget vann premiären mot Crystal Palace med 3–0 – och därmed skuggar Manchester United i tabellen.

– Jag är väldigt glad över att vi inte fått poängen på tur. Det är välförtjänta poäng. Det gör mig mycket stolt, säger coachen David Wagner.

För Rafa Benitez gäng har säsongsinledningen börjat betydligt sämre.

Mållösa efter 180 minuters spel och noll inspelade poäng.



✓ Se fler höjdpunkter på viasatsport.se och matcherna live eller 48 timmar i efterhand på viaplay.se

Freestylehoppare medvetslös efter krasch
TT

▪▪▪ Den brittiske freestylehopparen Lloyd Wallace fick en svår huvudskada när han kraschade under träning i Schweiz.

Internationella skidförbundet (Fis) skriver på sin webbplats att tillståndet för 22-åringen, som tidigare har kommit trea på junior-VM, är en lätt medvetslöshet men stabilt.

Det schweiziska landslaget, som Wallace tränar med i jakten på en OS-plats, uppger att skidåkaren har visat "positiva signaler", men att en mer detaljerad prognos kommer först om fem-sex dagar.

Halfvarssons revansch – krossade Northug
MALIN WAHLBERG

Det är ett tag kvar innan längdsäsongen drar i gång men Petter Northug har inte legat på latsidan utan vevat för fullt mot Calle Halfvarsson i sommar.

Norrmannen har kallat svensken för clown och när Halfvarsson kom för sent till gårdagens start i rullskidsprinten under Toppidrottsvekka haglade hånen.

– Han är ju en clown, det är tydligt att han vill leva upp till namnet. Han gör en bra insats när han clownar sig bort från starten här, nu får han clowna vidare, sa Emil Iversen till VG.Northug:

– Återigen gör han en bra taktisk insats... precis som han visar i flera stafetten och masstarter. Han har tur som får starta till slut, det var snällt gjort.

Men i dag fick Halfvarsson revansch. Svensken slutade tvåa på 24 kilometer efter Dario Cologna och Northug fick se sig slagen med över fem minuter.

– Det är bra. Han är bäst när det inte gäller, som vanligt, säger Northug till VG efter krossen.

Även Iversen var långt efter Halfvarsson på en 24:e plats, men han var något mer ödmjuk.

– Calle är ”blodstark”. Han är den solklare favoriten och har gjort det bra här förr. Men vi är längdåkare, det är tråkigt att bli slagen av honom, men det är glömt om han ligger hemma med bronkit i februari, säger han till VG.

tisdag 22 augusti 2017
Pontus Tidemand slåss om segern i Tysklands VM-rally
ANNA ANDERSSON

På söndag kan han säkra VM-titeln i WRC2 och tillsammans med kartläsaren Jonas Andersson har han inlett Tysklands VM-rally starkt. Han ligger tvåa efter den första dagens sju specialsträckor.

– Allt går helt enligt vår plan och vår  strategi håller än så länge så jag kan inte annat än vara nöjd med dagen säger Pontus Tidemand.

– Det har inte varit helt lätt i de här förhållandena med  omväxlande väder och blöt lera och torra vägar om vartannat, men jag  gillar det.

Under fredagen körde de tävlande på smala vägar genom vndistrikten kring Mosel, men i morgon lördag väntar en helt annan utamaning,  då kör förarna sträckor i militärområdet Baumholder med Panzerplatte och de fruktade stenblocken "hinkelstein".

– Bilen går perfekt och teamet och Jonas gör  ett kanonjobb så det flyter på problemfritt och vi har inte behövt ta  några större risker., säger Tidemand som är 5,8 sekunder från ledningen.

– Vi är bara några sekunder bakom vår teamkompis  men har trots allt ett mästerskap att se efter så vi får se hur vi  tacklar morgondagen. Jag ser hursomhelst fram emot det.

Emil Bergkvist hade problem med bilen och ligger på plats 14, lite mer än fem minuter efter ledningen.

– Det har inte alls gått bra i dag, säger han.

I WRC leder Ott Tänak, Estland, 5,7 sekunder före Andreas Mikkelsen, Norge och 28,2 sekunder före Thierry Neuville, Belgien.

Ridsportbibeln – i butik nu
SIMON NORBERG

En bibel bara om ridsport.

Ja, du läste rätt.

För första gången ger Sportbladet ut en sportbibel bara för er lagom till EM-festen i Göteborg 21–27 augusti.

– Jag tror man kan förvänta sig att få läsa texter som kan intressera vem som helst som är sportintresserad. Det behöver inte vara så svårt, krångligt och hästigt och jag tycker vi försökt att göra det intressant för vem som helst. Plus att man kanske lär sig någonting nytt. Man får en bra inblick i vad det handlar om, säger Elisabet Hoff som är Sportbladets ridsportexpert som också driver populära Facebook-sidan Sportbladet Ridsport med över 16 000 följare.

– Det kommer bli 100 sidor läsfest för alla som ser fram mot ryttar-EM i Göteborg och för alla som älskar ridsport, säger Sportbladets chef Pontus Carlgren.

Sportbladets temabiblar inför serieriestarter (Premier League, SHL, allsvenskan) och inför stora event (OS, fotbolls-VM etc) är omåttlig populära.

– Det är en trovärdighet och kvalitetsstämpel som byggts upp under många år. Läsarna vet vad de får. Jag hoppas och tror att ridsportfantasterna ska bli lika nöjda. Det är hög tid för oss att testa. Och vi gör allt vi kan för att det ska bli så bra, intressant och inspirerande som möjligt.

I bibeln kan du bland annat läsa:

✓ Längre intervju med Malin Baryard

✓ Peder Fredricson – så utbildar han hållbara hästar

✓ Hemma hos dressyrstjärnan Patrik Kittel

✓ Samt allt inför ridsports-EM i Göteborg.

✓ Säljs i butik 16–23 augusti

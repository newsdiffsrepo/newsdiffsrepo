Utvisad för 23:e (!) gången i karriären
ANDREAS KÄCK

La Liga är i gång och föga förvånande vann både Barcelona och Real Madrid sina premiärmatcher.

Barça slog Betis med 2-0 efter ett självmål och ett Sergi Roberto-mål och senare under söndagskvällen var det ”Los Blancos” tur att kliva in i hetluften i bortamötet mot Deportivo La Coruna.

Hur det gick?

Som på räls.

Gareth Bale satte 1-0 i den 20:e minuten, Casemiro ökade på till 2-0 kort därefter och i den 62:a minuten fastställde Toni Kroos slutresultatet 3-0.

Det hela var således klappat och klart när matchen gick in på tilläggstid men mittbacken Sergio Ramos lyckades trots detta göra en sista aktion – som slutade i ett rött kort.

Han använde armbågen på ett vårdslöst sätt i en nickduell och fick syna sitt andra gula kort och visades ut.

Det var Ramos nionde utvisning sedan sommaren 2009 och hans totalt 23:e i karriären, vilket är mer än någon annan aktiv pelare i La Liga.



✓ Se fler höjdpunkter på viasatsport.se och matcherna live eller 48 timmar i efterhand på viaplay.se

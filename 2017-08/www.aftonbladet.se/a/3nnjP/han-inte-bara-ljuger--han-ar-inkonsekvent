Han inte bara ljuger – han är inkonsekvent
Robert Aschberg

Det har skrivits mycket om Vladimir Putins trollfabrik i S:t Petersburg och om frilansare i olika öststater som i arbetar i smyg för det ena eller andra politiska intresset.

Bloggar och kommentarsfält över hela världen fylls ideligen på med falsk politiskpropaganda ägnad att framstå som vore den resultat av ”vanligt människors” synpunkter och reaktioner.

Ibland rör det sig om organiserade drev, initierade av politiska extremister ellerobskyra särintressen. Inte sällan handlar det om köpta åsikter vars syfte är att gynna allt ifrån enskilda makthavare till geopolitiska ambitioner.

Nog har både diktatorer och folkvalda glidit med sanningen genom historien, och många ljugit rakt upp och ned. Men nu råder ett utspritt och hamrande bombardemang.Dagligen, timligen och minutligen.Den som märks mest är förstås Donald Trump.Till skillnad från andra supermaktspotentater – som inte tillåter fri press - granskas han ju hela tiden i sömmarna av seriösa medier. Vilket gör fenomenet fascinerande och på något märkligt sätt lustbetonat att följa. USA:s 45:e president avslöjas gång på gång med lögner, men höjer bara tonläget och påstår att alla konkreta bevis bara är fabricerade.

New York Times granskande journalister visar i en sammanställning med utförliga källhänvisningar att han ljög eller for med osanning varje dag under de första 40 dagarna som president. Sedan dess har han inte ljugit dagligen, men de dagar han inte gjort det har han hållit sig ifrån twitter, semestrat i Florida eller spelat golf.

Trumps lögner är dessutom inkonsekventa. Under valkampanjen hävdade han gång på gång att Kina manipulerar sin valuta till nackdel för USA. I våras ändrade han sig och påstod plötsligt att Kina tvärt slutat göra det. Tack vare honom.

Men när Kina skulle ha övergett manipulationerna gav han högst varierande uppgifter om:

21 april: ”När jag tillträdde”.29 april: ”Under valrörelsen”.30 april: ”Så fort jag blev vald”.1 maj: ”Sedan jag började styra”.4 maj: ”Sedan jag började tala om valutamanipulation”.

Nyligen lanserade Trump en egen propagandakanal på Facebook, som ska ge ”real news”. Mot en bakgrund av hans egna logotyper läser hans svärdotter Lara och en avhoppare från CNN upp nyheter om hans prestationer som de vanliga medierna påstås ha ignorerat (vilket de bevisligen inte gjort).Den så kallade nyhetskanalen förbigick dock att nämna misslyckandet med att ersätta sjukvårdprogrammet Obamacare, Trumps tweet om förbud mot transsexuella i krigsmakten och avskedandena av stabschefen Reince Priebus och kommunikationschefen Anthony Scaramucci.

Twist and shout. Over and out.

Anders Borg uppträdde olämpligt på en fest i Stockholms skärgård, det har han själv skrivit och bett om ursäkt för. Han ”uppges” att eventuellt ha gjort något brottsligt. Men ingen som var med på festen vill framträda, utom Borgs fästmö som säger att hon inte såg något. Det finns enligt polisen inga målsägare. Tillkommer inga hårda fakta så är detta bara en rötmånadshistoria.

Det har gjorts jämförelser mellan Borgs uppträdande på skärgårdsfesten – som inte klarlagts, men som stått honom mycket dyrt – och diverse snuskhumrars uppträdande på musikfestivaler. Min teori är att det alltid tafsats på både skärgårdsfester musikfestivaler, men benägenheten att anmäla ökat radikalt den senaste tiden.

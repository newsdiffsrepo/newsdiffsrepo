Första låten från Miley Cyrus nya album - se videon
LEO PETTERSSON

Sju timmar efter att Miley Cyrus lade upp musikvideon ”Younger now” på Youtube hade den fått över 800 000 visningar. Texten till låten har hon skrivit själv och musikvideon har hon regisserat i samarbete med Diane Martel, skriver Sony Entertainment i ett pressmeddelande.

Omslaget till singeln och musikvideon är en tydlig hyllning till en av hennes idoler – ingen mindre än Elvis Presley.

I en intervju med Rolling Stone för två år sedan sa Cyrus att Elvis var först i historien med att twerka.

– Han var som sex, sa hon då.

”Younger now” är den andra låten till den kommande skivan som har släpps. I maj månad släpptes singeln ”Malibu” och den har redan streamats över 275 miljoner gånger, uppger Sony Entertainment.

Utöver skivsläpp är det en hel del annat som händer för Miley Cyrus framöver.

Den 27 augusti uppträder hon på MTV Video music awards, där hon har nominerats i kategorin Bästa pop.

Senare i höst är hon även aktuell som en av coacherna i den amerikanska upplagan av ”The Voice”.

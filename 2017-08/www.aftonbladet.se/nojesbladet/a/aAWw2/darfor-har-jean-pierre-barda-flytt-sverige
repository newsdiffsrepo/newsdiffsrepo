Därför har Jean-Pierre Barda flytt Sverige
JAKOB MEIJER

Jean-Pierre Barda, 50, tidigare medlem i Army of lovers, har valt att flytta till Tel Aviv i Israel.

– En av anledningarna var politisk, säger Jean-Pierre Barda, som är jude, i Nyhetsmorgon.

Han menar att Israel på många sätt är tryggare än andra länder.

– Jag skulle nog vilja påstå att Israel är det enda ställe man kan känna sig mycket säkrare som jude än någon annanstans, säger han i programmet.

Han får frågan om varför han känner sig mer trygg på Tel Avivs gator än Stockholms.

– Dels är jag omringad av den judiska kulturen, inte bara naturligtvis, för det här är ett mångkulturellt samhälle, säger Jean-Pierre Barda och fortsätter:

– Men här är man ju luttrad. När det gäller terrorattacker vet folk hur man ska beta sig, man är förberedd och vet hur man ska handskas med det. Tyvärr är det på så vis enklare här.

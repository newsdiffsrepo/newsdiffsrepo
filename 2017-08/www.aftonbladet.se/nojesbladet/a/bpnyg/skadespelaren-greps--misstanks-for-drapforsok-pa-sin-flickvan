Skådespelaren greps – misstänks för dråpförsök på sin flickvän
JAKOB MEIJER

Skådespelaren greps av polis i onsdags i Spokane, Washington, efter att de fått ett samtal om en pågående misshandel i den butik där hans flickvän jobbar.

En övervakningskamera fångade hela händelsen på film, skriver Daily Mail. I klippet ska man kunna se hur Jeremy R. Lindholm ger sig på sin flickvän med ett baseballträ. Han riktar flera slag mot hennes huvud och kropp, innan han slänger ner henne på marken och trycker sitt knä mot hennes bröst.

Enligt uppgift ska kvinnan inte velat åka iväg och köpa en läsk till Lindholm, innan hon åkte till jobbet, vilket ska ha gjort den senare rasande.

Han är nu misstänkt för dråpförsök.

Jeremy R. Lindholm hade en mindre roll i senaste säsongen av ”Twin peaks” där han spelade karaktären Mickey.

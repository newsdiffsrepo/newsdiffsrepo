Tv-stjärnan greps misstänkt för mord – nu får han skadestånd
JAKOB MEIJER

Det var 2001 som 31-årige Stuart Lubbock hittades död i en swimmingpool efter en festkväll i Michael Barrymores hem i Roydon, Essex.

Barrymore var en av dem som fann kroppen. Ingen kunde kopplas till brottet i den efterföljande utredningen, men 2007 valde polisen att gripa Barrymore och två andra män, misstänkta för att ha mördat och våldtagit Lubbock.

De tre männen släpptes senare och fallet är ännu olöst.

Polisen har i efterhand medgett att gripandet ska ha stridigt mot lagen, då polismannen som gjorde det inte hade tillräckligt på fötterna för att gripa den misstänkte.

Barrymore, som på senare år bland annat synts i brittiska ”Celebrity big brother”, har sedan dess stämt polisen på drygt 25 miljoner kronor.

På fredagen slog brittisk domstol fast att Barrymore ska beviljas skadestånd. Det är ännu inte klart hur mycket pengar han kommer att få.

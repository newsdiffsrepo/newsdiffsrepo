Turister i Thailand riskerar 10 års fängelse
CLARA ÖHRN

Folk som röker e-cigg är en vanlig syn i Thailand. Men passa dig - det är strikt förbjudet.

2014 blev import av e-cigaretter olagligt. Sedan dess har lagen utvidgats och inkluderar nu export, innehav och försäljning av e-cigaretter och tillbehör, skriver Independent.

Brittiska utrikesdepartementet varnar resenärer från att ta med sig e-cigaretter till Thailand och skriver att flera brittiska turister anhållits efter att ha rökt de alternativa cigaretterna.

Innehav kan ge böter eller upp till tio års fängelse. Att sälja eller bistå någon med e-cigaretter är även det olagligt och kan ge höga böter eller upp till fem års fängelse.

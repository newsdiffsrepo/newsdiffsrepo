Man död efter att ha blivit skjuten i huvudet i Uppsala
ANDERS JOHANSSON

Polisen larmades om skottlossningen i Uppsalaområdet Stenhagen vid 18.18 på den tidiga fredagskvällen.

Enligt uppgift till Aftonbladet är det en man som blivit skjuten och ska ha träffats i huvudet. Vittnen på platsen uppger att det hörts ett flertal skott.

En man i 30-årsåldern fördes till sjukhus med mycket allvarliga skador. Polisen uppgav senare att mannen dödförklarats på Akademiska sjukhuset.

Flera fordon ska ha lämnat platsen efter händelsen, enligt vittnesuppgifter till polisen. Platsen spärrades av för en teknisk undersökning.

Händelsen rubriceras som mord.

Polisen är mycket angelägen om tips och iakttagelser från allmänheten och tar emot tips på telefon 114 14.



► Texten uppdateras

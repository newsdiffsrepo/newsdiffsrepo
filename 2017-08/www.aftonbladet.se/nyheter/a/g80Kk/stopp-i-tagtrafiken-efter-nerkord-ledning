Stopp i tågtrafiken efter nerkörd ledning
MAJA K NILSSON

En lastbil har kört in i en ledning vid järnvägsövergång på LV250 i Kungsör. Tågtrafiken mellan Eskilstuna och Arboga/Örebro påverkas. Men även biltrafiken påverkas på platsen där både polis och räddningstjänst är på plats.

Tågtrafiken förbi Kungsör har stått still sedan klockan 08.

– Vi har ingen prognos just nu på när trafiken kan vara igång igen, säger Beisi Sundin, kommunikatör på Trafikverket.

Resande från Kungsör hänvisas till ersättningstrafik.

Enligt polisen har ingen person skadats vid olyckan.

Trafiken var igång igen strax efter klockan 09.

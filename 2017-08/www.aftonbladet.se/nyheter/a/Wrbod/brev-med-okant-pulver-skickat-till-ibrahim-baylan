Brev med okänt pulver skickat till Ibrahim Baylan
DANIEL NILSSON

Polis i Flemingsberg larmades vi fyratiden om försändelsen med pulvret till Ibrahim Baylans hemadress. Polisen omhändertog där brevet och innehållet och upprättade en anmälan om olaga hot.

Ärendet togs sedan över av Säkerhetspolisen eftersom det rör hot mot någon i den centrala statsledningen.

Säpo har inte bekräftat att det handlar om samordning -och energiministern Ibrahim Baylan men meddelar samtidigt att om man har tagit över råder förundersökningssekretess.

– När det gäller hot mot den centrala statsledningen gäller generellt att vi tar över förundersökningar, säger Sofia Hellqvist, pressekreterare på Säpo, till tidningen Mitt i.

Varken Ibrahim Baylan eller pressekreterare Dan Lundqvist Dahlin ger några kommentarer om händelsen.

– Vi kommenterar inte något som har med säkerhetsfrågor att göra utan hänvisar det till Säpo, säger Lundqvist Dahlin på telefon.

Totalstopp i spårvagnstrafiken i Göteborg
PER ARNSÄTER

Bussar ersätter spårvagnstrafiken åt båda hållen på linje 5 och 6 mellan Eketrägatan och Varmfrontsgatan.

På linje 10 mellan Wieselgrensplatsen och Vågmästareplatsen går det också ersättningsbussar.

Det är oklart vad som orsakat den nedrivna kontaktledningen. Felet upptäcktes vid 06.30-tiden och det kan ta upp till fem timmar innan felet är åtgärdat och trafiken rullar som vanligt igen.

Under semesterperioden har det pågått underhållsarbeten på linjerna 5,6 och 10 på Hisingen och i anslutning till Götaälvbron. Under tiden har det gått ersättningsbussar. På måndagen var det tänkt att spårvagnstrafiken skulle rulla som normalt igen för första gången på hela sommaren.

– Det har dragit igång som det var tänkt men sen har en luftledning rasat, då kan vi inte köra spårvagnen under tiden som det åtgärdas, säger Kristian Lans, presstalesperson på Västtrafik.

Klockan 11.45 rullade spårvagnstrafiken igen.

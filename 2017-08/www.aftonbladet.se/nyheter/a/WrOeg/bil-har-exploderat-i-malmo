tisdag 22 augusti 2017
Bil har exploderat i Malmö
DANIEL NILSSON

Polisen och brandkår larmades efter anmälare ringt SOS Alarm om en explosion i anslutning till en bostad i Malmö, strax efter klockan 03.00 natten till lördag.

På plats anträffades en parkerad bil med sprängskador. Ingen person uppges ha blivit skadad i samband med explosionen.

Polis har nu spärrat av ett området kring Lorensborgsgatan i Malmö.

– Det är skador på en bil efter en explosion, just nu väntas tekniker till platsen för att försöka klura ut vad som hänt, säger Mikael Lind, vakthavande befäl i polisregion Syd.

Tidigare under kvällen utbröt en skottlossning på Borgmästargården bara några kilometer från platsen.

– Det är för tidigt att säga om det finns någon koppling men vi tittar givetvis på det, det går varken att utesluta eller konfirmera i nuläget, säger Lind under natten.

På morgonen har polisen fortfarande inte kunna gripa någon gärningsman.

– Vi har jobbat med ärendet under natten, med inre spaning och teknisk undersökning, säger Jimmy Modin, presstalesperson vid ledningscentralen Syd.

Polisen vill inte heller kommentera eventuellt motiv.

– Vi får se vad som kommer fram under utredningens gång. Det är lite tidigt att svara på eventuell motivbild så här timmar efter att det skett, säger Jimmy Modin.

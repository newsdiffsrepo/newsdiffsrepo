Dubbla seriekrockar på E6 – totalt nio bilar inblandade
ADAM WESTIN

Den första av trafikolyckorna inträffade på E6 i norrgående riktning vid trafikplats Helsinborg Södra omkring klockan 10.

– Det är tre bilar som är inblandade. En av bilarna har snurrat runt 180 grader, och står i fel färdriktning, sade Jimmy Modin vid polisens ledningscentral tidigare.

En knapp timme senare inträffade en ny olycka, på samma väg och i samma körriktning, två kilometer därifrån.

– Där var det sex bilar inblandade, säger Jimmy Modin vid polisen.

Polisen har inga uppgifter om skadeläget.

Trafikverket skriver att olyckorna skulle ha stor trafikpåverkan fram till klockan 12.15, men vid klockan 12 var trafiken på E6 igång som vanligt.

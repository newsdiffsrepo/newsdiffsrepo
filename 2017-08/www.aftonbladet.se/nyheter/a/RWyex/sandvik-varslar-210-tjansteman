Sandvik varslar 210 tjänstemän
ISABELLE NORDSTRÖM

Sandvik Materials Technology varslar 210 tjänstemän i Sandviken vid alla delar av företagets verksamhet förutom Tråd, meddelande bolaget i ett pressmeddelande nu på måndagsmorgonen.

”Åtgärderna är nödvändiga för att skapa ett långsiktigt och framgångsrikt företag, med fortsatt världsledande position”, säger Petra Einarsson, vd för Sandvik Materials Technology, i ett pressmeddelande.

”Vi har full förståelse för att detta medför osäkerhet för våra anställda. Vår ambition är därför att processen ska drivas så snabbt som möjligt för att minska perioden av ovisshet”.

Bolaget är en del av Sandvikkoncernen och tillverkar bland annat avancerade rostfria stål och speciallegeringar.

7-åriga Julian saknas efter terrorattacken i Barcelona
EMMA LINDSTRÖM

Julian Cadman, 7, saknas efter skåpbilsattacken på La Rambla, Barcelona, på torsdagen.

Andrew Cadman, pappan till sjuårigen, pratade med pojken och hans mamma strax före dådet som kostade 13 människor livet och skadade hundra.

Mamman, Jom Cadman, och pojken ska ha kommit ifrån varandra i kaoset på turistgatan, säger familjen till ABC News.

Pojkens mamma skadades allvarligt i attacken och vårdas på sjukhus i Barcelona.

Nu ska Julians pappa flyga till Barcelona för att leta efter sin son.

Familjen har delat ett foto på sonen på nätet i ett försök att hitta honom.

”Om du känner någon i området som kan dela det här med, gör gärna det”, skriver pojkens gudfader Colin Baxter på Facebook enligt ABC News.

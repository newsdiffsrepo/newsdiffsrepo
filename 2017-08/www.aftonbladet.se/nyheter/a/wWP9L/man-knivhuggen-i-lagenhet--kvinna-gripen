Man knivhuggen i lägenhet – kvinna gripen
DANIEL NILSSON

Polisen larmades klockan 21.19 till en lägenhet i Huddinge efter att grannar hört hur en man skrek att denne blivit knivhuggen.

På plats anträffades en man knivskadad. Enligt uppgifter till Aftonbladet ska mannen vara mycket svårt skadad och förd till Karolinska sjukhuset.

En kvinna, i 30-årsåldern, är gripen i ärendet och uppger i förhör att de båda börjat bråka och att mannen sedan ska ha sprungit in i kniven, enligt uppgift.

Polisen presstalesperson, Anna Westberg bekräftar att man är på ett ärende i Huddinge där en man är knivskadad och en person är gripen.

En förundersökning om mordförsök har upprättats.

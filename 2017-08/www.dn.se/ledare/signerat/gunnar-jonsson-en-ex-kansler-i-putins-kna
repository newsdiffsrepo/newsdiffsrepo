Gunnar Jonsson:   En ex-kansler i Putins knä
Gunnar Jonsson

Det går inte att ta ifrån Gerhard Schröder hans betydelse för välmåendet i dagens tyska ekonomi. Som socialdemokratisk förbundskansler genomdrev han i början av 2000-talet reformer av den stela arbetsmarknaden, som bidrog till att arbetslösheten sjönk drastiskt. Hans parti, SPD, avskydde förändringarna och Schröder förlorade valet 2005. Men kristdemokraten Angela Merkel har haft stor nytta av vad företrädaren åstadkom.

Schröder har även en senare karriär. Som affärsman. I Vladimir Putins sold.Rosneft kontrolleras av Kreml och är statens verktyg för att dominera marknaden och expropriera konkurrenter.if(DN&&DN.Ads){DN.Ads.initAd('7d70aad1-art1');}

Tio dagar före valet 2005 skrev Schröder på avtalet med Ryssland om Nord Stream, det omstridda pipelineprojektet genom Östersjön. Strax efter sin avgång som förbundskansler blev han styrelseordförande för det, och sedermera chef för den planerade uppföljaren. Majoritetsägare är ryska statsägda Gazprom.

En fläckfri demokrat, har Schröder kallat Putin. Nu ska Schröder bli styrelseledamot i Rosneft, världens största oljeproducent. Företaget kontrolleras av Kreml och är statens verktyg för att dominera marknaden och expropriera konkurrenter. Rosneft råkar också vara en av de ryska koncerner som omfattas av västvärldens sanktioner, som infördes på grund av överfallet på Ukraina och som Schröder vill ha bort.

Den 24 september är det val igen i Tyskland, och SPD sackar betänkligt. Kanslerkandidaten Martin Schulz söker desperat efter en röd tråd. På partikongressen i juni ställde en gammal räv upp, tog emot kamraternas jubel och lovade hjälpa Schulz med vad han kunde: Gerhard Schröder. Han var på sin tid en gudabenådad spurtare, och han visste redan då hur man segrar med en antiamerikansk kampanj.

Där är Schröder kvar. Han varnar SPD för USA:s inflytande i världen och avråder i rysk anda Tyskland från att höja försvarsutgifterna.

Med strålkastarljuset på Rosneft blev vallokomotivet Schröder ett villospår. Schulz försökte först säga att partivännens jobb var hans ensak, men har sedan tvingats distansera sig.Avsuttna politiker ska inte få ägna sig åt vad som helst. Att ta tjänst hos en auktoritär främmande makt borde exempelvis vara förbjudet område. Även om arvodet är fett.

Gunnar Jonsson:   Wallströms skamliga tystnad
Gunnar Jonsson

Den tysk-turkiske författaren Dogan Akhanli greps i Spanien i lördags, efter begäran från Turkiet via Interpol. Det officiella skälet är flummiga anklagelser om terrorism, det verkliga att han är emot president Erdogans auktoritära styre. Förbundskansler Merkel var snabbt ute och kritiserade det turkiska missbruket av Interpol. Tyskland har också förklarat att en uppgradering av Turkiets frihandelsavtal med EU ställs in. Erdogan skäller ilsket tillbaka.Regeringen vill heller inte klargöra att Interpol aldrig får användas för politisk repression. Är Sverige, som medlem i FN:s säkerhetsråd, förhindrat att tala tydligt?

Ett parallellfall är den svensk-turkiske journalisten Hamza Yalcin. Han arresterades redan den 3 augusti i Barcelona, likaledes för att Turkiet använt Interpol som verktyg mot politiska motståndare. Även han riskerar utlämning. Men utrikesminister Margot Wallström tiger. För Sverige kan ju inte ”lägga oss i ett annat lands rättsprocesser”, som det heter i ett två veckor gammalt uttalande från UD.if(DN&&DN.Ads){DN.Ads.initAd('236b3701-art1');}

I Turkiet har yttrandefriheten gått förlorad, särskilt sedan det mystiska kuppförsöket förra sommaren. 50 000 påstådda terrorister har fängslats för inblandning, ytterligare 100 000 statstjänstemän har fått sparken. Erdogan har tagit kontroll över rättsväsendet, han tillsätter och avskedar domare, han måttbeställer "juridik" för att säkra makten. Detta har inget med en rättsstat att göra.

Att Wallström och Sverige inte vågar höja rösten mot detta är i sig skandalöst. Erdogan håller dessutom både svenska och tyska medborgare som gisslan i sina egna fängelsehålor.

Regeringen vill heller inte klargöra att Interpol aldrig får användas för politisk repression. Även Kina och Venezuela försöker sig på samma smutsiga spel. Är Sverige, som medlem i FN:s säkerhetsråd, förhindrat att tala tydligt?

Rent bedrövligt är också att Spanien faller till föga för Turkiets Interpoltaktik. Hamza Yalcin är svensk medborgare och borde åtnjuta samma rättigheter i alla EU-länder. Att Erdogan anser honom vara en turkisk förrädare hör inte hit.

Österrikes utrikesminister Sebastian Kurz har påtalat Erdogans ”diktatoriska drag”. Margot Wallström har tappat målföret. Det är faktiskt rätt eländigt.

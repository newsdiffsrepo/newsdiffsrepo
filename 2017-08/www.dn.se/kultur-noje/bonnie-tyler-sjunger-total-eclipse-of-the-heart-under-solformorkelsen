Bonnie Tyler sjunger ”Total eclipse of the heart” under solförmörkelsen
Greta Thurfjell

Artisten Bonnie Tyler fick 1983 en gigantisk hit med den bombastiska ”Total eclipse of the heart”. Trettiofem år senare ska hon uppträda med låten – under en kryssning anordnad specifikt för den kommande solförmörkelsen (”total eclipse”) över Nordamerika som ska ske under måndagen.

Läs mer: Solförmörkelsen i USA kan skymtas från Sverigeif(DN&&DN.Ads){DN.Ads.initAd('0b30aba5-art1');}

Royal Caribbeans Total eclipse cruise pågår i en vecka, och Bonnie Tyler kommer att vara ombord på båten under ett par av dagarna. Från kryssningsfartygets position kommer gästerna att kunna titta på solförmörkelsen.

– Det ska bli så spännande, sade artisten till Time inför uppträdandet. Det händer inte särskilt ofta, inte sant?

Kryssningsföretagets vd Michael Bayley har kallat Bonnie Tyler för ”ett naturligt val för detta ögonblick som bara sker en gång i livet”.

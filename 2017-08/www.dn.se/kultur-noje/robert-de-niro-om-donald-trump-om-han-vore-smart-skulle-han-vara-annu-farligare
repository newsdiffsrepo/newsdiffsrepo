Robert De Niro om Donald Trump: ”Om han vore smart skulle han vara ännu farligare”
Greta Thurfjell

Skådespelaren Robert De Niro är aktuell i HBO-filmen ”Wizard of lies” och Martin Scorseses kommande Netflixfilm ”The Irishman”. Men inte bara – vid sidan av skådespelandet har han tagit på sig rollen som återkommande Trumpkritiker. Och i en intervju nyligen var det dags igen.

Läs mer: Robert De Niro kallar Trumps USA ”en tragisk, idiotisk komedi”if(DN&&DN.Ads){DN.Ads.initAd('1e52a77f-art1');}

”Om han vore smart skulle han vara ännu farligare än han är nu”, sade Robert De Niro om USA:s president till sajten Deadline. ”Och han är farlig nog som det är. Han är hemsk, en uppenbar rasist som vägrar backa – och det är bra att han vägrar, eftersom det kommer att bli hans fall”.

I intervjun pratade han också om den kommande Emmygalan, som äger rum i september.”Till och med på Emmy-galan borde [Trump] vara ett tema på något sätt”, sade De Niro. ”Om än lite balanserat, så att inte hela kvällen handlar om det. Men vid det här laget befinner sig landet i en sådan kris med den här dåren, som aldrig skulle ha hamnat på den posten från början.”

Läs mer: Robert De Niros rasande monolog om Trump

Vid tidigare tillfällen har Robert De Niro bland annat kallat presidenten för ”ett svin, en fähund, en idiot” och sagt att han skulle vilja slå honom i ansiktet.

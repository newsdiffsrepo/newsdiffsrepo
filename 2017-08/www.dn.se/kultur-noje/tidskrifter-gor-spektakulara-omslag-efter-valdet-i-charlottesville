Tidskrifter gör spektakulära omslag efter våldet i Charlottesville
Hugo Lindkvist

Bilden av en framväxande antidemokratisk rörelse är tydliga på omslagen, som bär referenser förknippade med fascism och nynazism. Time frontar magasinet med orden ”Hate in America” samtidigt som bilden visar en fascisthälsning under en amerikansk flagga.

Läs mer: Barack Obama sätter Twitterrekord med sin reaktion på högerextremt våld

– De utnyttjar vad flaggan garanterar dem, yttrandefrihet, för att främja en hatisk agenda, säger illustratören Edel Rodriguez till magasinet.

Framsidan på nya numret av The Economist är mer ordfattig – men inte desto mindre talande. Mot röd bakgrund ses profilen av president Donald Trump talandes i en megafon gjord av en huvudbonad förknippad med Ku klux klan.

Läs mer: Nazistsajten har mer eller mindre jagats bort från nätet

The Economist skriver själva om omslaget: ”Hans (Trumps) svar innehåller ett fruktansvärt meddelande för amerikaner. Presidenten, som är långt ifrån att vara republikens räddare, är politiskt oduglig, moraliskt tom och temperamentsfullt olämplig för jobbet”.

Omslaget på New Yorker kallas "Blowhard" och visar Donald Trump sittandes ensam i en båt, samtidigt som han blåser på ett segel liknande en Ku klux klan-klädsel.

Läs mer: Johnny Cashs familj tar avstånd från demonstrant i fantröja: Vi äcklas av associationen

Illustratören David Blunkert menar att presidentens svaga motstånd mot hatgrupperna inspirerande honom att rita bilden.

– En bild gör ett bättre jobb än ord för att visa mina tankar, det kan varsamt beröra ett ämne som är extremt skrämmande, säger David Blunkert till New Yorker.

Omslagen följer på helgens dödliga våld i samband med en högerextrem demonstration i Charlottesville, Virginia – och Donald Trumps kontroversiella kommentarer om att ”båda sidor” bär ansvaret för händelserna.

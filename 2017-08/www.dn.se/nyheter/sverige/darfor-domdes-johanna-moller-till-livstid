Därför dömdes Johanna Möller till livstid
Ulrika By

1. Mordet på henne pappa Göran och mordförsöket på hennes mamma, augusti 2016:

Enligt tingsrätten har den medskyldiga Mohammed Rajabi, som erkänt brotten, lämnat en trovärdig berättelse om vad som hände den kvällen och natten. Han har inte kunnat beslås med lögner efter att han slutligen erkände både sin egen och Johanna Möllers inblandning.

Hans utsagor bedöms ha högt bevisvärde. Det saknas dock helt teknisk bevisning som binder Johanna Möller till mordet eller brottsplatsen vid brottstillfället.

Då morden (så väl det på pappan och det på ex-mannen) anses ha varit överlagda och riktade mot närstående kan inget annat än livstids fängelse komma ifråga.

Tingsrätten listar flera omständigheter som den anser talar starkt för att Johanna Möller är skyldig:

• Vid mordtillfället var det ingenting som stals. Motivet för knivattacken måste alltså ha varit något annat än att komma över pengar på plats. Händelsen måste ha berott på att någon som inte var främmande för mord antingen hade något att vinna på att makarna dog eller helt enkelt fattat agg mot dem.

”Det enda person i utredningen som det passar in på är Johanna Möller”, skriver tingsrätten

• Det är bevisligen svårt att hitta till fastigheten där mordet och mordförsöket begicks. Johanna Möller hittade, men Mohammed Rajabi gjorde det mest sannolikt inte.

• Johanna Möller kände i detalj till sina föräldrars rutiner, som till exempel när de brukade gå och lägga sig

• Genom uppspelade förhör med en av Johanna Möller söner står det klart att hon förmått sonen att ljuga i polisförhör. Detta gav henne först alibi för mordkvällen.

•  Ett vittne som såg Johanna Möllers bil vid föräldrarnas sommarhus vid 21.50-tiden uppger att hon såg två personer i bilen, att den körde väldigt långsamt, men att vittnet reagerade över att de som satt i bilen inte ens sågs titta sig omkring.

• Johanna Möller har själv lämnat ett tiotal olika versioner av vad hon gjorde under mordkvällen. Hon saknar alibi.

• Johanna Möller har också försökt förmå sina egna barn att skaffa fram vittnen åt henne. Vittnen som skulle få betalt om de ställde upp.

• I avlyssnade samtal har Johanna Möller själv uttryck sig på ett sätt som i vart fall antyder att hon varit inblandade i morden. Vidare framgår det av samtalen att hon varit ute efter att styra Mohammed Rajabi.

• Mohammed Rajabi har själv sagt i avlyssnade samtal att det som hänt ”berodde på en kvinna”.

Tingsrätten sammanfattar:

”Vid en samlad bedömning kan tingsrätten inte se annat än att det blivit klarlagt att Johanna Möller var inblandad i mordet och mordförsöket på det sätt som Mohammed Rajabi redogjort för. Vidare delar tingsrätten den uppfattning som åklagaren pläderingsvis gett uttryck för, nämligen att Johanna Möllers delaktighet var så stor och så avgörande att i likhet med Mohammad Rajabi skall anses ha varit gärningsman och inte endast anstiftare eller medhjälpare.”

Läs också: Livstids fängelse för ”sommarstugemorden”

2. Mordet på Johanna Möllers ex-man, augusti 2015

Här döms Johanna Möller endast för anstiftan till mord. Enligt tingsrätten är det ”klarlagt att” mannen inte drunknade i Hjälmaren, där det ”tydligen kryllade av kiselalger” utan att han ”antingen kvävdes till döds eller blev dränkt i något annat vatten”

Tingsrätten fäster alltså stor vikt vid att det vid den andra obduktionen av ex-mannen kropp framkom att hans endast hade ett fåtal kiselalger i kroppen.

Tingsrätten gör en samlad bedömning:

”Det måste hållas för visst att Johanna Möller var inblandande i mordet på ex-mannen. Eftersom det inte blivit klarlagt exakt hur mannen mördades och inte heller om det fanns några andra personer på platsen går det inte säkert att säga att Johanna Möller agerade på ett sätt som gjorde henne till gärningsman eller medhjälpare. Däremot måste hon i vart fall ha anstiftat mordet.

3. Övriga åtalspunkter

Tingsrätten bygger sina slutsatser på vittnesmål både när det gäller stämpling till mord.  (Johanna Möller har vi ett flertal tillfällen bett anhöriga om hjälp att döda eller skada sin ex-man.)

När det gäller urkundsförfalskning och grovt bedrägeri mot försäkringsbolagen finns det skriftlig bevisning och vittnesmål.

Även när det gäller hot mot tjänsteman och givande av muta bygger man på vittnesmål och Johanna Möllers egna utsagor.

När det gäller hot mot tjänsteman var dock rättens ordförande som en nämndeman skiljaktiga. De skriver:

”Det är riktigt att utredningen ger vid handen att Johann Möller yttrat att hon hoppades att sjukhuset hade köpte in extra rullstolar, att många skulle få sina knäskålar sönderslagna och att alla som skadade henne skulle råka ut för något. Under huvudförhandlingen har dock kunnat konstateras att Johanna Möller är en person som emellanåt kastar ur sig saker och ting utan att egentligen tänka på vad hon säger."

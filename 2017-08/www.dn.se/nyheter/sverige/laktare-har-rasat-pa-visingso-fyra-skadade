Läktare rasade på Visingsö – fyra skadade
Carl-Johan Kullving

– Ja, en läktare har rasat, säger Viktor Claesson på Visingsö tornerspel, till Expressen, och tillägger att han inte vet hur många som skadats.

Polisen fick larmet klockan 17:20 och enligt polisen ska det vara tre till fyra personer skadade.if(DN&&DN.Ads){DN.Ads.initAd('86b405d3-art1');}

– Det är tre till fyra personer skadade, initialt lät det som lite lindrigare skador. Det tar tyvärr ett tag innan vi kommer ut där, en färja lämnar i detta nu Gränna med ambulanser ombord, säger Annelie Johnsson Hammo, vakthavande befäl på polisen i Jönköpings län, till DN.

Visingsö ligger mitt i sjön Vättern och har ingen fast polisstation, men deltidsbrandmän finns på ön.

– Vi har en styrka på sammanlagt nio brandmän på Visingsö som är framme och tar hand om skadade. Vi fick larmet klockan 17:13 och det är fyra personer som är rapporterat skadade på platsen. Styrkan är där och har kotnroll på situationen som vi bedömer det. Färjan är framme om några minuter, säger Göran Melin, biträdande räddningschef på räddningstjänsten i Jönköping, till DN.

Hur är skadeläget?

– Vi vet inte hur allvarliga skadorna är i nuläget, säger han.

Vid 18:40 kunde polisen meddela att skadorna inte är livshotande.

– Vi vet inte hur allvarliga skadorna är, men de är inte livshotande, säger Mikael Ehne, vakthavande befäl på polisen i Jönköpings län.

Klockan 19:20 meddelade polisen att fyra personer förts till sjukhus i Jönköping med ambulans med oklart skadeläge. Enligt polisen är tre män och en kvinna skadade och att det befann sig ungefär 50 personer på läktaren vid olyckstillfället.

Polisen har inlett en förundersökning gällande vållande av kroppsskada och har spärrat av platsen för att göra en teknisk undersökning.

Läktaren som rasade var cirka meter hög och var en provisorisk träkonstruktion. Ungefär halva läktaren rasade.

Visingsö tornerspel pågår mellan 19 och 20 augusti med medeltidsmarknad, riddare, gycklare och musiker.

Medan du sov: Världen i korthet den 20 augusti
DN

Irakisk offensiv mot IS i Tal Afar

Irak har inlett en offensiv för att överta staden Tal Afar, väster om Mosul, som kontrolleras av terrorgruppen IS.Det uppger landets premiärminister Haider al-Abadi i ett tv-sänt tal tidigt på söndagen.– Jag säger till Daesh (IS) att det inte finns något annat val än att lämna eller bli dödad, säger han.I somras utropade regeringssidan seger mot IS i Mosul, den största stad som IS haft kontroll över. Det var där terrorgruppen utropade ett eget kalifat 2014.Tidigare i veckan drog Iraks regeringsstyrkor och dess allierade i gång flygbombningar mot Tal Afar, åtta mil väster om Mosul. Omkring 2.000 IS-medlemmar finns kvar i staden enligt amerikansk och irakisk militär. Hjälporganisationer tror att de flesta civila redan kunnat lämna staden.Några timmar innan premiärministerns tal spreds flygblad över staden som sade att invånarna skulle vidta försiktighetsåtgärder.Enligt FN har 49.000 människor flytt området runt Tal Afar sedan i april. De som befunnit sig inne i staden vittnar om svåra förhållanden, med minskande förråd av förnödenheter.TT-AFP-Reutersif(DN&&DN.Ads){DN.Ads.initAd('908066ce-art1');}



Fortsatt sökande efter svenska journalistenHelgens sökinsats efter den försvunna svenska journalisten Kim Wall har utökats.Under lördagen genomsöktes den skånska kustremsan med båt och helikopter, rapporterar Sydsvenskan.Dansk polis har bett sina svenska kolleger att söka i Öresund efter den försvunna svenskan. Under lördagen har sökinsatsen utökats med personal från Sjöpolisen från Stockholm och Sjöräddningssällskapet.– Jag har inte fått någon information om att de funnit något under dagen, säger Åsa Emanuelsson vid Skånepolisens ledningscentral, till tidningen.Sökandet inleddes under lördagseftermiddagen och beräknas pågå även under söndagen. Enligt tidningens uppgifter utgick insatsen från Falsterbonäset.– Man har sökt med båt och helikopter under dagen och kommer fortsätta i morgon när det är ljust igen, säger hon.Journalisten Kim Wall är försvunnen sedan i torsdags kväll förra veckan. Då sågs hon ombord på den nu häktade Peter Madsens privatbyggda ubåt när den lämnade hamnen på Refshaleøen i Köpenhamn.Ubåten var sedan länge försvunnen innan den upptäcktes i Kögebukten dagen efter. Där sjönk farkosten och Madsen räddades av en privatbåt.Helsingør Dagblad har intervjuat de personer som undsatte Madsen. Vännerna var ute och fiskade när ubåten Nautilus siktades. De satte kurs mot den och larmade polis. Men när de närmade sig ubåten kom Madsen upp ur Nautilus torn. En av männen ropade och frågade om Madsen var okej.– Ja, men kan ni vara snälla och ligga kvar en stund, för jag ska ner och försöka fixa något som kan vara lite farligt, svarade han enligt intervjun.Han försvann ned i ubåten men det gick inte mer än en minut innan han kom upp igen och signalerade att de kunde komma närmare. Därefter gick det snabbt och Nautilus sjönk. Vännerna slängde ett rep i vattnet och lyckades få upp Madsen.Han förklarade att han förgäves försökt att reparera ventilen till ubåtens ballasttank, men att ett handtag gått sönder.Sedan i lördags är Madsen häktad misstänkt för att ha orsakat Walls död.

TT



Tusentals demonstrerade mot rasism i BostonTusentals antirasistiska demonstranter marscherade genom Boston i Massachusetts i USA i samband med att en rad högergrupper och invandringskritiska rörelser genomförde vad de kallade en yttrandefrihetsmanifestation.Motdemonstranterna bar plakat med budskap som ”Ingen Trump. Ingen KKK. Inget rasistiskt USA” och ”Amerikaner mot hat”, rapporterar CNN. Hundratals poliser hade kommenderats ut för att skilja grupperna åt. I det stora hela gick det dock lugnt till, rapporterar amerikanska medier.Enligt NBC drabbade mindre grupper av demonstranter samman med polisen. Enstaka bråk mellan de olika grupperna har också rapporterats. Sammanlagt 27 personer greps, de flesta för störande uppträdande medan några greps för misshandel och andra våldsamheter, uppger polisen enligt Reuters.”Ser ut som många anti-polisuppviglare i Boston. Polisen ser ut att vara tuff och smart! Tack”, twittrade president Donald Trump och följde senare upp med:”Jag vill applådera de många protesterande i Boston som står upp mot trångsynthet och hat. Vår nation kommer snart att enas”.Arrangörerna i Boston hade inför manifestationen tagit avstånd från våld och rasistiska budskap. Men den högerextrema rörelsen KKK hade meddelat att flera medlemmar skulle delta.Många befarade en upprepning av förra helgens våldsamheter i Charlottesville i Virginia. Där dödades en kvinna när en 20-årig man med nazistsympatier körde in i en folkmassa med sin bil i samband med att högerextrema grupper och motdemonstranter drabbade samman.

TT

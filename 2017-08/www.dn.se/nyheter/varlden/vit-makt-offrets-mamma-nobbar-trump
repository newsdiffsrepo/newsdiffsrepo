Vit makt-offrets mamma nobbar Trump
Ossi Carp

– Jag hade inte riktigt sett nyheterna förrän i går [onsdag] kväll, säger Bro som i måndags tackat Trump för att ha ”fördömt dem som uppmuntrar våld och hat”. Jag tänker inte prata med presidenten nu efter vad han sagt om mitt barn. Jag såg ett klipp från en pressträff där han likställer demonstranter som henne med Ku Klux Klan och vit makt-rörelsen.

Läs mer: Dödlig bilattack mot antirasisterif(DN&&DN.Ads){DN.Ads.initAd('877325f8-art1');}

Donald Trump har sagt att han vill prata med Bro, kanske till och med besöka henne i Charlottesville, och hon bekräftar att flera presidentanställda har varit i kontakt med henne av det skälet. Men Trumps flera uttalanden om att det fanns ”väldigt fina människor” också bland nazisterna, att bägge sidor bär skuld till vad som hände och att rasistiska personer från historien förtjänar statyer är för mycket.

Läs mer: Charlottesville sluter upp mot rasismen

– Det vore en annan sak om jag kände att allt de ville säga var ”jag beklagar”, men det känns som att jag efterfrågas för politiska syften och det motsätter jag mig. Det går inte att skaka av sig det här genom att bara ta min hand och säga ”jag beklagar”, jag förlåter inte det här, säger Susan Bro.

Läs mer: Trump försvarar sydstatsmonument

– Ärligt talat är jag lite besvärad över att en del av att Heather fått så mycket uppmärksamhet är för att hon är vit och stod upp för svarta människor. Är inte det tragiskt att det blir så mycket uppståndelse för att en vit person står upp för en svart person? Det borde vara vardag, det borde vara normen.

Är det något du vill säga till presidenten?, frågar programledaren Robin Roberts.

– Tänk innan du öppnar munnen.

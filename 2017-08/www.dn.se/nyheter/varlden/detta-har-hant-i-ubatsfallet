Detta har hänt i ubåtsfallet
Peter Letmark

• Kim Wall, 30 år, följde med Peter Madsen, 46 år, på en ubåtstur i Öresund på torsdagen för att göra ett reportage om uppfinnaren.

• Hon sågs i ubåtstornet tillsammans med Peter Madsen då de lämnade hamnen i Köpenhamn vid 19.30-tiden på torsdagen den 17 augusti. Senare på natten larmade hennes pojkvän att hon inte kommit hem.if(DN&&DN.Ads){DN.Ads.initAd('e8bd7ff7-art1');}

• På fredagen inleddes sökandet efter ubåten. Vid halv elva-tiden på förmiddagen siktades ubåten vid Kögebukten. En halvtimme senare sjunker plötsligt ubåten. Peter Madsen räddas av en privatbåt. Han uppger då att ubåten sjönk på grund av tekniska problem.

• Han säger att han släppt av Kim Wall nära spetsen av Refshaleøen vid halv elva-tiden på torsdagskvällen utanför en restaurang. I så fall kan hon ha fångats av restaurangens övervakningskamera. Kameramaterialet har överlämnats till polis som inte kommenterat.

• På lördagen skriver Kim Walls familj om hennes försvinnande i ett mejl till DN. ”Det är med stor bestörtning vi, hennes familj, tagit emot beskedet att Kim saknas efter ett reportageuppdrag i Danmark”.

• Dykare försöker, men kan inte ta sig in i ubåten där den ligger på sju meters djup. På lördagsförmiddagen inleds bärgningsarbetet.



Foto: Johan Nilsson/TT

• På lördagseftermiddagen häktas Peter Madsen vid Köpenhamns tingsrätt, misstänks för ha orsakat Kim Walls död. I motiveringen står att den misstänkta gärningen ska ha skett av ”oaktsamhet”. Men rätten förklarar inte vad som avses.

• Peter Madsen säger han att han är angelägen om att vittna medan pressen är närvarande. Men domaren beslutar ändå att förhandlingarna ska ske bakom stängda dörrar, av hänsyn till Kim Walls anhöriga och utredningen.

• Natten mot söndagen lyckas polisen bärga ubåten från havets botten och på morgonen jobbar teknikerna mot klockan för att tömma den på saltvatten. Vattnet riskerar att förstöra eventuell biologiska bevis som kan förklara vad som har hänt den försvunna kvinnan.

• Vid lunchtid berättar polisen att man inte har funnit någon kropp i utbåten, men att man fortfarande betraktar den som en möjlig brottsplats som ska undersökas.

• Polisen tror nu också att det är en medveten handling som gjort att ubåten sjunkit och inte, som Peter Madsen påstått, att det berodde på tekniskt fel.

• Eftersom kroppen saknas, söker polisen efter kvinnans kropp från fartyg i Öresund. Sökningar görs också från luften, och polisen uppmanar privatpersoner som vistas på vattnet att hålla uppsikt och att höra av sig om de upptäcker föremål som flyter.

• ”Vi hoppas fortfarande att vi ska hitta Kim Wall vid liv. Men vi förbereder oss på att hon kanske inte är det”, sade Jens Möller på söndagen.

• Peter Madsens advokat säger att de inte avser att överklaga tingsrättens beslut att hålla honom häktad i 24 dagar.

• På tisdagen har polisen fått in över 300 tips och uppmanar mäniskor att forstätta rapportera iakttagelser. Särskilt efterlyser man information som kan hjälpa polisen att kartlägga hur ubåten har rört sig och vilka dykningar som den har gjort.

• Sökandet efter kroppen fortsatte på tisdagen med flyg och helikopter. Svenska sjöräddningssällskapet ansluter frivilligt i sökandet och hittar ett ”intressant föremål” som lämnas över till dansk polis. Det visar sig att föremålet ar delar av en flytväst och har ingen koppling till händelsen.

• På torsdagen (17 augusti) meddelar dansk polis att den har gett upp hoppet att hitta den svenska journalisten vid liv. Dansk polis uppmanar att de som åker ut på havet hålla ögonen öppna för drivande föremål som kan vara av intresse för utredningen. Eftersökningarna med flyg från danskt håll läggs ned och i stället är det svenska flyg som letar efter svenskan.

• Måndagen den 21 augusti går Köpenhamspolisen ut med ett pressmeddelande där man berättar att Peter Madsen har sagt att det skedde en olycka ombord på ubåten och att den skulle ha orsakat Kim Walls dör. Han har även berättat att han begravt hennes kropp på en ”ospecificerad plats i Kögebukten”.

• På eftermiddagen hittar en förbipasserande cyklist en svårt sargad kvinnokropp i vattnet utanför ön Armager, i Kögebukten. Den saknar huvud, armar och ben. Polisen uppger att det kan ta ett par dagar att identifiera den, om man måste ta till dna-analys. Dykare letar efter kroppsdelar i området.

• På onsdagsmorgonen den 23 augusti meddelar Köpanhamnspolisen att kroppsdelen som hittats i vattnet tillhör Kim Wall.

• Vid lunchtid på torsdagen den 24 augusti larmas Skånepolisen av en privatperson som har hittat något som kan vara en kroppsdel vid strandkanten i Höllviken. Dansk polis underrättades i ärendet, men tidigt på kvällen var det ännu inte klart vad föremålet faktiskt var.Dna match mellem torso og Kim Wall. Ikke yderligere #politidk— Københavns Politi (@KobenhavnPoliti) 23 augusti 2017

Orkanvarning längs Texas sydkust
TT-AP

USA:s nationella orkancenter (NHC) varnar nu för kraftiga regn och översvämningar när orkanen förväntas komma in över land någon gång på fredagen.

Enligt NHC förväntas Harvey då ha nått upp till kategori 3.if(DN&&DN.Ads){DN.Ads.initAd('1d6fa7f3-art1');}

Harvey förväntas komma in någonstans längs kusten i Texas eller Louisiana.

Texas guvernör Greg Abbott har utlyst katastrofläge för kusten för att kunna skynda på arbetet med statliga räddningsresurser till områden där det behövs.

I New Orleans, där orkanen Katrina tog över 1 800 liv 2005 har staden börjat förbereda sig med sandsäckar, båtar och räddningsfordon. Inga evakueringar är dock planerade ännu.

– Vi måste vara säkra på att vi är förberedda för kraftiga regn över hela nästa vecka, säger stadens borgmästare Mitch Landrieu.

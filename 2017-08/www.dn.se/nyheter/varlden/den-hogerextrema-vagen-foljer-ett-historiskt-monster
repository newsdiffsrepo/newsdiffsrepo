Den högerextrema vågen följer ett historiskt mönster
Martin Gelin

Det blodiga slag som utspelade sig i Charlottesville i Virginia förra helgen var det senaste kapitlet i en lång berättelse.

Lördagen den 13 augusti, demonstrerade tusentals högerextremister, nynazister och så kallade neo-confederates, sydstatsnostalgiker, i protest mot staden Charlottesvilles beslut att riva en staty av Robert E Lee, sydstaternas general i inbördeskriget. Våldsamma kravaller uppstod under demonstrationen. Många nynazister var hårt beväpnade och misshandlade motdemonstranterna.if(DN&&DN.Ads){DN.Ads.initAd('42eafe32-art1');}

Till slut körde en ung man med nynazistiska sympatier en bil rakt in i en samling motdemonstranter. 32-åriga Heather Heyer omkom och 19 personer skadades allvarligt.



Vänsteraktivisten Heather Heyer dödades och 19 personer skadades allvarligt när en man med nynazistiska sympatier körde in i en folkmassa under demonstrationen i Charlottesville förra veckan. Foto: Ryan M. Kelly.

Donald Trump höll ett tal strax efteråt där han beskyllde ”båda sidor” för våldet. I en presskonferens ett par dagar senare tycktes han försvara nynazisternas våld som självförsvar. Han sade även att många som marscherade i det högerextrema vit makt-tåget var ”fina människor”.

Demonstrationen som Trump försvarade började med att högerextremister, många beväpnade med halvautomatiska gevär, samlades kring statyn av Robert E Lee där de vrålade tillsammans ”Judar ska inte få ersätta oss” följt av ”Blod och jord”, en gammal nazistparoll.

• Läs mer: Peter Wolodarski: Skammen och vanäran kan Trump aldrig polera bort

Den amerikanska södern förlorade inbördeskriget, men de vann berättelsen om det.

De orden kommer från Bryan Stevenson, en berömd jurist i Alabama som ägnat sitt yrkesliv åt att försöka korrigera just den här berättelsen. Det han försöker säga är att sydstaterna förlorade det militära slaget, men de vann det efterföljande slaget om vad kriget egentligen handlade om.

• Läs mer: Michael Winiarski: Viktigt att lyssna på vad Trump inte säger

I dag är alla seriösa historiker i USA överens om att kriget startade för att den amerikanska södern ville bevara slaveriet som ekonomisk och social institution. Men i den amerikanska södern är det inte många som tror på det. Under de 152 år som har gått sedan kriget tog slut har konservativa i den amerikanska södern lyckats övertyga amerikaner om att kriget inte alls handlade om att försvara slaveriet, utan i stället om principer om delstaternas självbestämmande.

Det här är viktigt för att förstå det som just nu pågår i USA.

Grace Hale är historiker på Virginiauniversitetet, som ligger i Charlottesville. Universitetet har länge varit en samlingsplats för USA:s främsta forskare, historiker och experter på just inbördeskriget. När jag ringer upp henne har hon precis besökt begravningsceremonin för Heather Heyer, vänsteraktivisten som dödades i det nynazistiska terrorattentatet.

Hon låter märkbart berörd av evenemanget. Heyers mamma fick stående ovationer när hon sade om nynazisterna som dödat hennes dotter: ”De dödade henne för att få tyst på henne. Men i stället har de bara förstärkt hennes röst”.

– Det var verkligen det perfekta talet för just det här ögonblicket i USA, säger hon.

Orsaken till att demonstrationen ägde rum var det amerikanska inbördeskriget. I Charlottesville finns nämligen tre kontroversiella monument som hedrar sydstaterna i kriget. En av dem är statyn som föreställer Robert E Lee, där de högerextrema demonstranterna samlades.

Inbördeskriget i USA började år 1861, då South Carolina förklarade sitt utträde ur USA. I utträdesförklaringen står det tydligt att anledningen var slaveriet. USA hade precis tillsatt en ny president, Abraham Lincoln, som ifrågasatte slaveriet. Samtliga delstater som bröt sig loss ur unionen nämnde specifikt slaveriet som anledning i sina utträdesförklaringar. Slaveriet var vid det här laget oerhört lönsamt. En av tre vita män i södern ägde slavar och det totala värdet för söderns slavar motsvarade mer än hälften av den amerikanska söderns totala ekonomi.

Inför krigets början förklarade sydstaternas vicepresident Alexander Stephens motiven till kriget i ett berömt tal: ”Den stora sanningen är att negern inte är jämlik med den vita mannen. Slaveri – att vara underordnad den överlägsna rasen – är hans naturliga och normala tillstånd. Vår regering är den första i världens historia som grundats på denna fysiska, filosofiska och moraliska sanning.” Han syftade inte på USA:s regering, utan på det självständiga land som sydstaterna ville bilda.if(DN&&DN.Ads){DN.Ads.initAd('42eafe32-art2');}

• Läs mer: Evelyn Schreiber: Sydstaternas generaler förtjänar inga piedestaler

Den 9 april 1865 förklarade sydstaternas general Robert E Lee till slut att kriget var över. Södern hade förlorat. 600.000 amerikaner var döda. Med dagens befolkningsmängd i USA skulle det motsvara 6 miljoner människor. Det var ett krig som startade för att sydstaterna ville bevara slaveriet. Men med tiden har den amerikanska södern försökt skriva om den historien. De har försökt hävda att kriget handlade om abstrakta principer som delstaternas självbestämmande och att hålla den federala regeringen i styr.



Döda soldater på slagfältet i Gettysburg, Pennsylvania, 1863. Nordstaterna gick vinnande ut striden, och sydstaternas armé tvingades till reträtt. Foto: Timothy Sullivan/IBL

De tusentals monument och statyer som upprättats över sydstaternas ledare och generaler har varit en viktig del av det projektet. De här statyerna byggdes nämligen inte direkt efter inbördeskriget. Det var inte sorgsna monument för att hedra de hundratusentals soldater som stupat.

Den första vågen av monument kom först kring sekelskiftet, 30 år efter krigets slut. Det var en period som sammanföll med svarta amerikaners växande kamp för lika rättigheter, men även en enorm motreaktion från vit makt-rörelser. Ku klux klan växte stort under dessa år. NAACP, den inflytelserika rättighetsorganisationen för svarta, grundades strax därpå. En rad nya lagar hade införts i södern för att hålla svarta och vita åtskilda och för att begränsa svartas politiska makt. Såväl offentliga platser som privata affärsverksamheter var segregerade. En uppsjö av lagar skapades för att i praktiken förbjuda svarta från att rösta.

Samtidigt började man bygga rader av monument och statyer för att hedra sydstaternas generaler i kriget.

– Dessa statyer byggdes för att skapa en ny berättelse om södern. Målet var att ge legitimitet till ett system som försvarade segregationen och man ville konstruera en mer ädel historia om kriget än att det handlade om slaveriet. Efter att slaveriet förbjudits i konstitutionens trettonde tillägg tvingades södern hitta andra vägar för att motivera vitas överläge i södern. Myterna om sydstaternas ädla motiv i inbördeskriget kan nog betraktas som USA:s ursprungliga ”fake news”, säger Grace Hale.



Statyn föreställande sydstatsgeneralen Robert E Lee i centrala Charlottesville var upprinnelsen till bråket som kostade en demonstrant livet. Foto: Elan Fleisher/LOOK/IBL

1900-talets början var en tid av en omfattande backlash mot de små framsteg som gjorts för svarta i den amerikanska södern. Samtidigt som södern reste statyer på sydstatsgeneralerna pågick hundratals lynchningar av svarta män i samma städer, ofta på offentliga platser, utanför stadshus eller i de fina stadsparkerna, som helgunderhållning för den vita befolkningen i södern.

Statyerna hade ett konkret mål: att lägga grunden för den nya våg av segregationslagar som i USA gick under namnet Jim Crow-lagarna. Enligt Dan Carter, historiker på North Carolina-universitetet och författare till flera böcker om inbördeskriget och segregationsåren, var den plötsliga vågen av sydstatsmonument ett uppenbart försök att befästa den vita rasens överlägsenhet.

– Framför allt bör den här febrigt intensiva perioden av monumentbyggande betraktas som en del av den vita söderns reaktion på de små framsteg som svarta hade gjort i södern sedan kriget, säger Carter.

Att sydstaterna stred för ädla principer om delstaternas självbestämmande är en populär myt som lever kvar i södern. I själva verket hade sydstaterna under decennierna inför kriget kämpat för att åstadkomma betydligt mer federalt inflytande och ett djupare federalt samarbete när det gällde exempelvis lagarna för att fånga de slavar som rymt från södern till friheten i norr.

Vid två tillfällen lobbade sydstaterna för att få igenom den kontroversiella lagen Fugitive Slave Act, som expanderade federala regeringens befogenheter när det gällde slavfångande. I sådana frågor var principerna om delstaternas självbestämmande plötsligt inte så relevanta.

En andra våg av monument började byggas i södern på 1950-talet. Även då var det en tydlig reaktion på framsteg för svarta. 1954 klubbade Högsta Domstolen igenom det historiska domslutet Brown v. Board of Education, som förbjöd segregation i amerikanska skolor. Det blev början på en intensiv period av medborgarrättslagar som stärkte svartas rättigheter och avskaffade segregation i södern. Det kulminerade med att presidenten Lyndon Johnson 1964 och 1965 genomförde omfattande medborgarrättslagar som förbjöd all formell segregation i södern.



En 17-årig demonstrant attackeras av polishundar under en demonstration för svartas rättigheter den 3 maj 1963 i ­Birmingham, Alabama. Foto: Bill Hudson/AP

Under samma period exploderade byggandet av dessa monument än en gång i hela södern. Tusentals monument upprättas från Texas till Virginia. Det här var även en period då sydstatsflaggan började dyka upp på offentliga byggnader. På hundraårsdagen av inbördeskriget, 1961, beslutar den konservativa delstatsregeringen i South Carolina att hissa en sydstatsflagga på delstatshuset, där den hängde kvar i mer än 50 år.if(DN&&DN.Ads){DN.Ads.initAd('42eafe32-art3');}

– Det var en direkt reaktion på medborgarrättsrörelsen. Ett försök att bevara den befintliga samhällsordningen, med vitas överlägsenhet, just när den började utmanas politiskt, säger Hale.

– Den här andra vågen kom efter att federala domstolar, politiker och medborgarrättsrörelsen lanserat en attack på det apartheidsystem som präglat södern sedan slutet av 1800-talet. Än en gång var det ett försök att klä vit makt-ideologi och segregation i en ädel myt, säger Dan Carter.

Det är ovanligt att den förlorande sidan i ett inbördeskrig frenetiskt börjar bygga statyer för att hedra sin strid. Men i den amerikanska Södern finns i dag tusentals byggnader, monument och minnesplatser som hyllar sydstaternas roll i kriget. Statyer över sydstaternas generaler och ledarfigurer är en självklar del av stadsmiljöerna i princip alla städer söder om Washington DC.

Så fort man korsar Potomacfloden i Washington för att anlända till delstaten Virginia och den amerikanska södern hamnar man på motorvägen Jefferson Davis Highway, döpt efter sydstaternas president. En bit söderut ligger Virginias största stad Richmond, som var huvudstad för den kortlivade nationen Confederate States of America under inbördeskriget.

På paradgatan Monument Avenue kan man promenera flera kilometer längs gigantiska statyer av sydstatsgeneraler från inbördeskriget. I Richmond ligger även White House of the Confederacy, sydstaternas eget Vita Huset, som var den kortlivade nationens presidentbyggnad. I dag är det ett populärt museum inte bara för historieintresserade, utan även för högerextremister och vita nationalister på pilgrimsfärd genom södern.

Charleston i South Carolina, en bit längre söderut, var länge USA:s största hamn för slavskepp. Under en period kom 40 procent av USA:s slavar via Charleston. Här är de största avenyerna och torgen fortfarande döpta efter sydstaternas generaler.

Intill den gamla slavmarknaden vid Charlestons hamn finns en ståtlig byggnad som ägs av organisationen Daughters of the Confederacy, förmögna barnbarn till sydstaternas generaler och slavägare. Där presenteras en nostalgisk, grovt förskönad bild av inbördeskriget och man kan även se en hårtest från Robert E Lee, samt läsa en rad högerextrema och nationalistiska tidskrifter. När jag besökte muséet under republikanernas primärval i South Carolina förra året sade samtliga av de anställda att de hade röstat på Trump.

Vid den ståtliga allén som leder upp till Texas enorma delstatsbyggnad i Austin – som är byggd så att den är ett par decimeter högre än kapitoleum i Washington DC, som ett pekfinger till den federala regeringen – står det 13 kopparstatyer som representerar var och en av sydstaterna som stred i inbördeskriget.

Det finns åtminstone 109 grundskolor i den amerikanska Södern som är döpta efter sydstatsgeneraler, samtliga byggda på 1900-talet. I många av dem är en majoritet av eleverna i dag svarta. I Jefferson Davis High School i Alabama är 99 procent av eleverna svarta. Att leva som svart amerikan i den amerikanska södern på 2000-talet innebär att man ständigt befinner sig på offentliga utrymmen, i skolor och myndighetsbyggnader, på gator och torg som är döpta efter vita män som ansåg att svarta människor var kreatur.

– Varje höst när jag har en ny årskull studenter är det ett par av dem som lämnar klassrummet i protest när jag säger att Robert E Lee och Jefferson Davis var landsförrädare. Det är ett enkelt faktum. De startade krig mot sin egen regering. Men för många som vuxit upp med en bild av dem som hjältar är det väldigt svårt att acceptera det, säger Grace Hale.

Attentatet i Charlottesville började med ett bråk om en staty av just Robert E Lee. Statyn står mitt i Charlottesville och har länge kritiserats av stadens relativt liberala invånare.

För två år sedan beslutade Charlottesvilles stadshus att riva statyn, vilket väckte ilska hos högerextremister, vit makt-grupper och nazister.

Just Robert E Lee har länge haft en särskild plats i den amerikanska söderns hjärtan, som en stark general och en barmhärtig gentleman, som nästan motvilligt gav sig in i ett krig som orsakade 600.000 döda.

Under Donald Trumps historiska presskonferens i veckan tog han Robert E Lee till försvar. På Twitter sade Trump även att de som vill riva statyer av Lee förstör USA:s ”vackra” historia. Den här romantiska bilden av Robert E Lee är ett annat tecken på hur framgångsrika sydstaterna har varit i att skapa förskönade eller påhittade myter om inbördeskriget. En rad konservativa skribenter försvarade Robert E Lee och beklagade sig över att nynazisterna omfamnat en person de inte har något gemensamt med.Sad to see the history and culture of our great country being ripped apart with the removal of our beautiful statues and monuments. You.....— Donald J. Trump (@realDonaldTrump) 17 augusti 2017...can't change history, but you can learn from it. Robert E Lee, Stonewall Jackson - who's next, Washington, Jefferson? So foolish! Also...— Donald J. Trump (@realDonaldTrump) 17 augusti 2017...the beauty that is being taken out of our cities, towns and parks will be greatly missed and never able to be comparably replaced!— Donald J. Trump (@realDonaldTrump) 17 augusti 2017

Även i relation till sin samtid var Lee en brutal slavägare. Han såg till att samtliga av de slavfamiljer som fanns i hans ägo splittrades upp, så att mammor, pappor och deras barn hamnade på olika slavplantage. När slavar rymde och sedan fångades var det kutym att tortera dem inför de andra slavarna, som avskräckande exempel. På andra plantage utfördes denna tortyr i regel av vita hjälpredor på ägorna. Men Robert E Lee såg ofta till att han själv fick utföra tortyren. När slavar piskats blodiga brukade han instruera att saltvatten hälldes över deras kroppar.

Som general under inbördeskriget invaderade Lee delstater i nord, där svarta levde som fria. Han lät systematiskt kidnappa dessa svarta amerikaner för att sälja dem till plantage i södern. Framför allt gjorde Lee ett personligt val att strida på sydstaternas sida, för att bevara slaveriet. ”Sällan har något haft ett värre motiv för ett krig”, sade hans rival från nordstaterna, Ulysses Grant, under kriget.

1856 skrev Lee i ett brev om slavarna: ”Den smärtsamma disciplin de nu genomgår är nödvändig för deras utveckling som ras”.

När Donald Trump hyllar statyerna av Robert E Lee som en ”vacker” del av USA:s historia är det denna man han talar om.

Garry Wills, en berömd historiker, brukar säga att USA:s moderna politik är ”söderns revansch för inbördeskriget”. Trots att det var 152 år sedan inbördeskriget tog slut fortsätter det att vara nyckeln till många av samtidens politiska konflikter.

Efter andra världskriget byggde Tyskland inga hedersmonument till nazisterna. Efter Sovjets fall rev de flesta forna diktaturer i östblocket illa kvickt sina statyer på kommunistdiktatorer. I Budapest förpassades kommuniststatyerna till en oansenlig park långt utanför staden, där de står utslängda som ett slags gigantiska sophögar.

Men i USA dröjde det 150 år efter inbördeskriget innan man började plocka ned sydstaternas monument.

Sommaren 2015 klev högerextremisten Dylann Roof in i en historisk svart kyrka i Charleston och dödade nio personer. Han var besatt av sydstaternas nostalgi och syntes på flera bilder insvept i sydstatsflaggor. Delstaten South Carolina plockade strax därpå ned sydstatsflaggan från sin delstatsbyggnad, där den hängt sedan 1961. Flera stora varuhus, som Amazon och Walmart, slutade sälja sydstatsflaggor samma sommar.



Dylann Roof, som 2015 dödade nio personer när han öppnade eld mot en svart församling i Charleston, South Carolina, poserar med ­sydstatsflaggan. Foto: Elan Fleisher LOOK IBL.

Vid begravningen för de nio dödsoffren höll Barack Obama ett känslosamt tal, som slutade med att han tårögd sjöng ”Amazing grace” tillsammans med församlingen och de anhöriga.

Det framstod som början på en process för att läka den amerikanska söderns historiska sår.En klar majoritet av vita i Södern är inte högerextremister eller nynazister, men de har absorberat mytologin kring sydstaterna. Robert E Lee är något av en helig figur bland många vita i Södern.

Samma sommar startade Donald Trumps presidentkampanj. Han flörtade mer öppet med sydstaternas egen historierevisionism. Den första senator som ställde sig bakom hans kampanj var Jeff Sessions från Alabama, som tidigare hade nekats ett federalt jobb för att han ansågs för öppet rasistisk (Sessions är i dag Trumps justitieminister).

Trumps kampanj och hans seger i presidentvalet har mobiliserat en ny våg av högerextremister. Enligt Southern Poverty Law Center, som kartlägger extremism i USA, finns det nu fler aktiva vit makt-grupper än vid någon annan tidpunkt på 2000-talet. Många av dem är så kallade neo-confederates, nostalgiska sydstatsgrupper som antingen förskönar historieskrivningen kring inbördeskriget, eller öppet erkänner att de helt enkelt förespråkar en reträtt till antingen slaveri eller segregation.



Klu Klux Klan demonstrerar i Charlottesville den 8 juli. Sydstatsflaggan är närvarande när omkring 50 medlemmar protesterar mot planerna att avlägsna statyen på Robert E Lee. Foto: Erin Scott Polaris

Barack Obama lämnade efter sig en rad landsomfattande initiativ för att riva sydstaternas monument. Efter attentatet i Charlottesville har flera städer och delstater börjat avlägsna monument av sydstatsgeneraler. Delstaten Maryland har redan rivit fem sydstatsmonument. Borgmästare och guvernörer över hela Södern verkar vara redo att hänga på.

I veckan skrev barnbarnsbarnen till den brutale sydstatsgeneralen Stonewall Jackson en debattartikel där de krävde att alla statyer av deras förfader plockas ned, med motiveringen att de är ”uppenbara symboler för rasism och vit makt-idéer och att det är hög tid att de försvinner från offentligheten”.

Att nynazister och den högerextrema alt right-rörelsen nu klamrat sig fast vid dessa statyer lär inte öka deras popularitet bland gemene man.

• Läs mer: Jonas Thente: Statyerna av sydstadsgeneraler är inga historiska monument

Samtidigt har vågen av statyer som rivs eller plockas bort skapat mer frustration och vrede bland de konservativa i södern som vill bevara monumenten, samt inte minst de högerextrema grupper som nu börjat dyrka dessa statyer.

– En klar majoritet av vita i Södern är inte högerextremister eller nynazister, men de har absorberat mytologin kring sydstaterna i flera generationer. De kommer att bli upprörda och arga när dessa statyer försvinner. Framför allt Robert E Lee är något av en helig figur bland många vita i Södern, säger Dan Carter.

Såväl Donald Trump som högerextrema grupper i Södern försvarar dessa statyer och monument med att de hedrar USA:s historia och kulturella arv.

Men historikerna jag talat med gör en annan tolkning: Dessa monument representerar snarare grova historieförfalskningar och att deras främsta syfte är att behålla just en rasistisk vit makt-ideologi i den amerikanska södern. Statyerna och plaketterna som pryder dem är dessutom nästan alltid historiskt inkorrekta.

Det bästa exemplet på det hittar vi på en av Donald Trumps egna golfbanor.

För åtta år sedan betalade Trumps företag 13 miljoner dollar för en bit land intill Potomoac-floden i norra Virginia. Han byggde en golfbana och upprättade även en liten staty som hedrade det han beskrev som ett viktigt slag i inbördeskriget.

På en plakett vid statyn kan man läsa: ”Många stora amerikanska soldater, både från nord och syd, dog på den här platsen. Dödstalet var så högt att vattnet blev rött och kallades därmed Blodets Flod”.

Ingen historiker som granskat området har hört talas om en sådan händelse.

– Ingenting sådant har någonsin hänt här. Blodets flod? Nej, inte här, säger Richard Gillespie, ansvarig för historiska minnesplatser i den delen av Virginia, i en intervju med New York Times. Två andra lokala historiker delar hans uppfattning.

När Trump själv ombads kommentera den förfalskade historien kring ”blodets flod” förklarade han att han ”älskar historia” och konstruerade sedan en egen teori om hur floden kunde ha blivit blodfärgad under kriget.

– Det här var en viktig plats för att korsa floden, så om folk korsade floden, och det var ett inbördeskrig som pågick, då skulle jag säga att folk blev skjutna. Många av dem.

Så han hittade bara på alltihop. Sju år senare vann han ändå presidentvalet. Nu återstår slaget om berättelsen.

Foto i text: IBL

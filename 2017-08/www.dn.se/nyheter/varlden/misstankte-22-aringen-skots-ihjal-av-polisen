Misstänkte 22-åringen sköts ihjäl av polisen
Erik de la Reguera

Strax efter klockan 16 på måndagen fick spansk polis ett telefontips om att en man som liknade Younes Abouyaaqoub befann sig i Subirats, en av Barcelonas västra kranskommuner. En kvinna hade sett honom gå förbi hennes hus.

Några poliser upptäckte kort därefter en man som gömde sig på ett vinfält i området. Han bar på något som liknade ett bombbälte, men som senare visade sig vara en attrapp. Abouyaaqoub skrek ”Allah är stor” och poliserna öppnade eld. Några timmar senare bekräftade spansk polis att den misstänkt ansvarige för massmordet på La Rambla var död.if(DN&&DN.Ads){DN.Ads.initAd('e911a9d3-art1');}We confirm that the man shot down in #subirats is Younes Abouyaaqoub, author of the terrorist attack in #barcelona— Mossos (@mossos) August 21, 2017

På måndagskvällen bekräftade spansk polis också att imamen Abdelbaki al-Satty, som misstänks för att ha drivit de unga männens radikalisering, dog i explosionen i huset i Alcanar på onsdagen.

Spansk polis har hittat fler än 100 gastuber och spår av sprängämnet TATP i resterna av huset i Alcanar. Planen misstänks ha varit att fylla minst två skåpbilar med sprängmedel och detonera dem vid kända platser i Barcelona, som La Rambla eller den berömda basilikan Sagrada Familia.

Något tros dock ha gått fel vid bombtillverkningen, vilket ledde till den våldsamma explosionen – och att de överlevande terroristerna sedan fick bråttom. Attentaten i Barcelona och Cambrils inträffade mindre än ett dygn senare.

Samtliga personer i gruppen bakom förra veckans attacker i Barcelona och Cambrils tros nu vara antingen gripna eller döda.

Katalanska myndigheter bekräftade tidigare under måndagen att 22-åringen är huvudspåret i utredningen och att han var efterlyst i hela Europa. Polisen tror att Abouyaaqoub var ensam i skåpbilen under attacken, och att hans vansinnesfärd längs promenadstråket La Rambla stoppades några hundra meter tidigare än planerat, eftersom bilens krockskydd och airbag aktiverades. Därefter flydde han till fots.

En dryg timme efter attentatet kapade han en vit Ford Focus på en parkeringsplats på universitetsområdet i västra Barcelona. Han misstänks ha knivmördat ägaren till bilen, som senare hittades död i baksätet.

Abouyaaqoub forcerade en poliskontroll och övergav sedan bilen i kranskommunen Sant Just Desvern, strax väster om Barcelona. Därifrån är det 50 minuters bilväg till Subirats – eller sju–åtta timmar till fots genom kuperad och skogsbeklädd terräng.

Katalanska polisen publicerade en tweet med flera bilder samt signalement på den jagade 22-åringen. Normal bodily appearance Approx 5’11”Dark complexionShort-hairedHe could have a beard pic.twitter.com/MP36H8sz5e— Mossos (@mossos) 21 augusti 2017

Läs mer: 22-åringen är Spaniens mest jagade man – här bodde han

I gryningen gjorde polisen också nya räder i staden Ripoll, hemvist för flera av de misstänkta.

22-åringens familj uppger att mannen blivit mer religiöst konservativ det senaste året. Hans mor har uppmanat sonen att överlämna sig till polisen.

Terrorsekten IS har via sin propagandakanal Amaq tagit på sig ansvaret för attentaten. Spansk polis kan inte bekräfta detta, men en central del i utredningen består nu i att försöka klargöra om gruppen utgjorde en del av ett internationellt nätverk av jihadister.

I spansk press rapporteras att upp till sex av attentatsmännen hade besökt Marocko månaderna före dådet – något som inte behöver vara så underligt, med tanke på att flera av dem hade släktingar där. Marockanska myndigheter deltar dock aktivt i utredningen.

Ytterligare tre länder är av särskilt intresse för utredarna: Frankrike, Schweiz och Belgien. Bland annat ska imamen som misstänks ha spelat en roll som inspiratör och i planeringen av dåden ha sökt jobb i Belgien förra året. Belgien har drabbats av flera terrorattacker och har omnämnts som ett centrum för radikalism.

– Vi vet med säkerhet att han tillbringat tid här mellan januari och mars 2016, i Diegem, Vilvoorde och Bryssel. Vår lokala polis granskade honom noga, säger Hans Bonte, borgmästare i Vilvoorde till tv-kanalen VRT.

Den schweiziska tidningen Tages-Anzeiger skriver att landets myndigheter utreder ett besök i Zürich i december av minst en av de misstänkta för dådet i Barcelona.

Den Audi A3 som användes vid attacken på strandpromenaden i Cambrils där minst sex människor skadades, varav en kvinna som senare avled, fångades veckan innan av en fartkamera i Paris, rapporterar tidningen Le Parisien.

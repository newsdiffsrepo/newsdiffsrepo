Trumps närmaste försvinner en efter en
Ossi Carp

Under fjolårets valrörelse blev det känt att Trumps kampanjchef Paul Manafort sedan 2014 utreds av FBI med anledning av sina lobbyuppdrag för Ukrainas ryssvänliga president Viktor Janukovytj och fick därför lämna posten. Efter valseger utsågs Jason Miller till Vita husets kommunikationschef, men avgick efter bara två dagar på grund av en utomäktenskaplig affär med Trumps talesperson A J Delgado som offentliggjorde saken på Twitter och som heller inte är kvar i den högsta maktens korridorer.

Michael Winiarski: Trumps rasism lär inte mildras av Bannons avskedif(DN&&DN.Ads){DN.Ads.initAd('9255f25a-art1');}

Under övergångsperioden fram till presidentinstallationen spekulerade många att den turbulenta prägeln kring Trumps kampanj skulle försvinna till förmån för en mer balanserad och stabil ledning. Men kontroverserna och de politiska motgångarna har avlöst varandra – med frågan om ett eventuellt Trump-samröre med Ryssland som en ständigt skavande bakgrund – och Steve Bannon är bara den senaste i raden av Trumps närmaste att lämna Vita huset.

13 februari: Michael Flynn tvingades avgå från sin post som nationell säkerhetsrådgivare för att han ljugit för vicepresident Mike Pence om sina Rysslandskontakter. Trump väntade drygt två veckor med att be honom säga upp sig.

Läs mer: Flynn avgår efter kontakter med Ryssland

19 maj: K T McFarland lämnade sin post som vice nationell säkerhetsrådgivare efter att ha blivit ombedd att göra det. Hennes kopplingar till Flynn var en av orsakerna, en annan att rådets opolitiska tjänstemän upplevde henne som alldeles för partipolitisk för sammanhanget.

Läs mer: Rensningar i Trumps nationella säkerhetsråd

2 juni: Mike Dubke lämnade sin post som kommunikationschef efter knappt tre månader. Beskedet, som motiverades med ”flera skäl”, lämnades mitt under livliga spekulationer om en ommöblering i Vita husets kommunikationsstab.

Läs mer: Trumps kommunikationschef avgår

21 juli: Sean Spicer lämnade sin post som Vita husets pressekreterare den 21 juli i protest mot att Trump utnämnt Anthony Scaramucci till kommunikationschef. Spicer blev tveklöst Vita husets historias mest välbekanta pressekreterare på grund av hans ofta konfrontativa stil och uppseendeväckande uttalanden.

Läs mer: Spicer avgår i protest

28 juli: Reince Priebus lämnade sin post som stabschef efter att han fått veta att general John Kelly skulle ta hans plats. Skälet till den förhandstippade petningen var att han inte lyckats skapa ordning i Vita huset, men beslutet kom oväntat hastigt också för honom.

Läs mer: Trump byter ut sin stabschef

31 juli: Anthony Scaramucci tvingades lämna sin post som kommunikationschef efter bara tio dagar. Detta var den nya stabschefen John Kellys första beslut i ambitionen att stabilisera läget i Vita huset och Scaramucci hade gjort sig omöjlig efter att ha uttalat sig grovt om bland andra Reince Priebus och Steve Bannon.

Läs mer: Offrade allt för Trump – fick sparken ändå

18 augusti: Steve Bannon lämnade sin post som chefsstrateg efter månader av sådana spekulationer. Bannon har tillskrivits en avgörande roll i mobiliseringen av Trump-väljarna längst till höger och som huvudsaklig inspiratör till presidentens nationalistiska och protektionistiska politik. Bannon hade den 5 april petats från nationella säkerhetsrådet i vilket någon, i ett mycket uppmärksammat presidentdekret, hade placerat honom över den högsta militärledningen som regelbundet närvarande medlem inklusive rösträtt – att en rådgivare får en sådan framträdande position hade aldrig tidigare hänt i USA.

Läs mer: Bannon får sparken – återgår till Breitbart

Utöver dessa avgångar och avsked finns en lång rad höga tjänstemän och assistenter som lämnat sina tjänster i Trumps Vita huset, liksom det finns ett antal människor som utnämnts men dragit sig ur av olika skäl. Därtill står en stor mängd stolar i många departement, vilket ytterligare försvårar det politiska arbetet och den omvittnande instabiliteten.

Läs mer: Intern kritik mot Trump efter Charlottesville

När Donald Trump gick sitt segertåg i Republikanernas primärval var det få etablerade partikamrater som gav honom sitt stöd och inför förra sommarens partikongress hotade flera ombud såväl som partiledningen att gå emot väljarnas önskemål. Därefter har partiet samlat sig bakom presidenten och öppen kritik av hans okonventionella politik har varit sällsynt från de egna leden.if(DN&&DN.Ads){DN.Ads.initAd('9255f25a-art2');}

Läs mer: Trump försvarar sydstatsmonument

Men den senare tiden – inte minst efter förra helgens vit makt-dåd i Charlottesville då Trump vägrat att ensidigt fördöma nazister, rasister och Ku Klux Klan – har allt fler kongressledamöter tagit ställning, också uttalat mot Trump. Instabil och inkompetent, beskrev exempelvis konservativa senatorn Bob Corker honom på torsdagen, och frustrationen handlar om att den lagstiftande makten inte får nog arbetsro så länge det stormar i den exekutiva.

Läs mer: Den högerextrema vågen följer ett historiskt mönster

Trumps ovilja att ta tillbaka sina likställanden mellan nazister och antinazister har också upprört betydande delar av bolagsvärlden och i veckan upplöstes två av hans näringslivsråd såväl som hans kulturråd. Demokraterna i representanthuset har motionerat om att församlingen ska enas om en formell partiöverskridande kritik mot Trump för hans uttalanden och man undersöker möjligheten att inleda en riksrättsprocess.

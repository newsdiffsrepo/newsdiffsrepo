Solförmörkelsen i USA kan skymtas från Sverige
Johan Nilsson/TT

Solförmörkelsen i USA är total mellan 19:16 och 20:49, svensk tid. Den kan ses som ett smalt band som börjar vid Stillahavskusten i delstaten Oregon och slutar vid Atlantkusten i närheten av Charleston, South Carolina, skriver Populär Astronomi.

Den så kallade totaliteten, förmörkelsens mest dramatiska del, varar som mest i två minuter och 40 sekunder. På många andra ställen, framför allt i Nordamerika, går det att uppleva en partiell solförmörkelse.if(DN&&DN.Ads){DN.Ads.initAd('cfc49052-art1');}

Solförmörkelsen går även att se från Sverige, skriver tidskriften. Från västra Sverige, Norge eller Danmark går det att se en minimalt förmörkad solnedgång. Åtminstone i teorin. För som bäst täcker månen inte ens en halv procent av solens yta, alldeles vid solnedgången.

I Sverige ges bäst chans vid Lunneviken, utanför Strömstad, eller möjligen Bastuknappen i nordligaste Värmland. Nordjyllands västkust är något bättre, medan Norges västkust med havshorisont ger Skandinaviens bästa skådningsplats.

Men förutom en god portion tur, gäller det också att vara beredd. För månen nuddar solens nedre kant bara under några minuter mellan 20:39 (i Stavanger) och 20:45 (i Idre).

Madsen: Olyckshändelse bakom Kim Walls död
Juan Flores

Ubåtsägaren Peter Madsen är enligt sin advokat lättad över att Madsens berättelse om att journalisten Kim Wall dött i en olyckshändelse kommit ut.

– Min klient är lättad övera att upplysningarna kommit fram. Han kommer att samarbeta med polisen och ge alla upplysningar man har användning för, säger advokaten Betina Hald  i dansk tv, skriver Jyllands-Posten.

Polisen gick på måndagsmorgonen ut med ett pressmeddelande om att Madsen medgett att Kim Wall är död, men att det ska ha skett genom en olyckshändelse.

Han har sedan ”begravt henne till sjöss”, enligt Köpenhamnspolisen.

Kroppen är begravd i Kögebukten, på ”ett icke närmare definierat sätt”.Vi tror att han talar sanning när han säger att hon dött i ubåten.

Polisen misstänker fortfarande Madsen för dråp, skriver man i pressmeddelandet.

Till TT säger Köpenhamnspolisens presstalesman Steen Hansen:

– Vi tror att han talar sanning när han säger att hon dött i ubåten.Men ni tror att han har mördat henne?– Jag har inte fler kommentarer, det är rätt tydligt att han har gett den förklaringen och han är fortsatt misstänkt för mord alternativt dråp. Så det ger nästan sig självt vad polisen tänker om det, säger han.

Ubåtens färd ska ha blivit kartlagd nu, och den har skett helt och hållet i danskt farvatten. Båten ska ha varit i sydliga delen av Öresund samt i den norra och västliga delen av Kögebukten.

Det har skett dykningar på rutten och det kommer att ske fortsatta dykningar i dag.

Uttalandet från polisen kommer i dag efter att åklagaren upphävt en del av sekretessen i målet. Polisen kommer dock fortsatt att vara förtegen om andra detaljer.

Ubåtsägaren och uppfinnaren Peter Madsen sade först att han släppt av journalisten Kim Wall torsdagskvällen som hon försvann, vid en hamn. Senare uppgav polisen att han ändrat sin berättelse, men inte på vilket sätt.

Från ett tidigt stadium har polis och åklagare misstänkt att att han vållat Kim Walls död.

”Det är med sorg och bestörtning som vi mottagit beskedet om en kollegas död. Våra tankar är med Kim Walls familj”, säger Journalistförbundets ordförande Jonas Nordling i en kommentar.

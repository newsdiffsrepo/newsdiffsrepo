Danska polisen spårar Kim Walls mobiltelefon
Carl-Johan Kullving

Både Kim Wall och Peter Madsen hade med sig sina mobiltelefoner när de lade ut från kajen på Refshaleøen förra torsdagen vid 19-tiden. Kim Wall är sedan dess försvunnen och danska polisen tror att hon är död.

Läs mer: Sökandet efter försvunna journalisten fortsätterif(DN&&DN.Ads){DN.Ads.initAd('03b2220e-art1');}

Rasmus Ejler har berättat för den danska kvällstidningen Ekstrabladet att han och hans son fotograferades av Kim Wall med hennes rosa eller ljusröda Iphone. Peter Madsen har också tidigare uppgett att hans telefon hamnat på havets botten i samband med att han räddades från den sjunkande ubåten.

Läs mer: Försvunna svenskan – prisbelönt internationell journalist

Pejlingen efter de bådas mobiltelefoner är en viktig pusselbit i den danska polisens utredning, där de försöker klarlägga var ubåten befunnit sig. Men Jens Møller är fåordig om huruvida mobiltelefonerna pejlats in.

– Det ingår naturligtvis i utredningen, men det vill jag inte uttala mig om, säger han till Ekstrabladet.

Svenska polisen har också involverats i utredningen.

– Vi vet var telefonen var fram till u-båten lämnade kajen, men vi vet inte var den är nu. Vi kommer att underrätta den danska polisen om vi vet något mer, säger Mattias Sigfridsson på Malmöpolisen till tidningen.

Läs mer: Journalistförbundet om Kim Wall: ”Vi är bestörta över att en kollega saknas”

Men it-säkerhetskonsulten Christian Panton säger till Ekstrabladet att det kan vara svårt att hitta telefonerna.

– Om vi antar att telefonerna vid en tidpunkt förs ned i själva ubåten kan jag föreställa mig att det blir som att gå in i en skeppscontainer och tala i mobiltelefon. Det är rätt svårt. Metalllådan i sig själv gör det svårt för vågorna att komma ut därifrån, säger han till tidningen.

– Havsvatten har en extremt dämpande effekt. När du kommer ett par centimeter under vattenytan så dämpar det all kommunikation. Som om mobiltelefonerna är nere i u-båten eller om u-båten är i undervattensläge så är det ingen hjälp, säger Christian Panton till Ekstrabladet.

Läs mer: Sökandet efter Kim Wall fortsätter på svenskt vatten

För att mobiltelefonernas positioner ska loggas måste Kim Wall och Peter Madsen alltså ha stått i ubåtens torn och varit uppe vid ytan. Om mobiltelefonerna är påslagna kopplas de till närmsta telemast. De flesta telefonbolag registrerar vilken mast telefonen är uppkopplad till och från vilken vinkel signalerna kommer ifrån. Men det kan hjälpa utredningen föga, eftersom ubåten troligen färdats en bit ut i Öresund där det är långa avstånd mellan varje mast.

– När vi pratar om Öresund kan en sådan signal nå upp till 30 kilometer. Masterna står inne på land och de är inte optimerade för att stötta sjötrafiken. De är inställda på att fungera för människor som är på land. Om du är i en stadsmiljö har du en annan masttäthet än när du är ute till havs, säger Christian Panton till Ekstrabladet.

Läs mer: Svensk polis hjälper till i sökandet efter försvunna Kim Wall

Han tillägger att det kan vara möjligt att avgöra om ubåten befunnit sig i södra eller norra delen av Öresund om någon av mobiltelefonerna lyckats koppla upp sig, men att det inte går att fastställa ubåtens exakta färdrutt. Men om Kim Wall eller Peter Madsen tagit bilder med sina mobiltelefoner, kan kanske positionerna hittas.

Läs mer: Johan fångade Kim Wall på film

– Det beror på vilken telefon du har. Men om du har en Iphone så kan den vara synkroniserad med Icloud och ibland finns geografiska koordianter med i metadatan i bilden. Är det en Android så kan den vara uppkopplad till Google photos. Men det beror på hur man gjort inställningarna för att mobiltelefonerna ska vara synkroniserade, säger Christian Panton till tidningen.

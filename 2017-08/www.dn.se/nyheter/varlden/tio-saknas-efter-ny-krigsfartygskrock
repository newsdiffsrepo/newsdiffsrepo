Tio saknas efter ny krigsfartygskrock
Juan Flores

Jagaren USS John S McCain, med möjlighet att ta fjärrstyrda robotar ombord, skadades vid aktern på babord (vänster) sida i olyckan som inträffade då den var på väg till ett rutinmässigt hamnbesök i Singapore.

Sök- och räddningspersonal har skickats till platsen. USS John S McCain kunde köra mot hamnen för egen maskin.

Det liberianskflaggade handelsfartyget Alnic MC är ett 183 meter långt olje- eller kemikalietankfartyg och är tre gånger så stort som USS John S McCain. Fartygsuppgifter visar att tankern inte var fullastad med olja.

”Förutom bogserbåtar från Singapore är Singapores fartyg RSS Gallant, helikoptrar och sjöräddningsfartyg i området för att hjälpa till”, står det i ett uttalande från den amerikanska marinen.

Vattnen utanför Singapore är bland de mest trafikerade och viktigaste i världen. Runt en fjärdedel av världens varu- och oljehandel passerar här, genom Malackasundet som förbinder Indiska oceanen och Stilla havet.

Den amerikanska jagaren har fått sitt namn efter den republikanska senatorn John McCains pappa och farfar. Han twittrar efter olyckan:Cindy & I are keeping America's sailors aboard the USS John S McCain in our prayers tonight - appreciate the work of search & rescue crews https://t.co/jzk9giXbfg— John McCain (@SenJohnMcCain) 21 augusti 2017

”Cindy och jag ber för sjömännen ombord på USS John McCain i kväll – uppskattar sök- och räddningspersonalens arbete”

Det är den andra olyckan med amerikanska jagare i asiatiska vatten på lite mer än två månader. I mitten av juni krockade den amerikanska jagaren USS Fitzgerald, som precis som USS John S McCain kan ta fjärrstyrda robotar ombord, med ett containerfartyg. Sju sjömän miste livet i kollisionen.

I dagarna har en rapport från den olyckan offentliggjorts, och den visar att sjömännen drunknade i sina hytter, skriver Washington Post.

Kaptenen på USS Fitzgerald har fråntagits befälet och 13 sjömän kommer att straffas som en följd av den händelsen.Thoughts & prayers are w/ our @USNavy sailors aboard the #USSJohnSMcCain where search & rescue efforts are underway. https://t.co/DQU0zTRXNU— Donald J. Trump (@realDonaldTrump) 21 augusti 2017

President Donald Trump kommenterade händelsen för reportrar på söndagsnatten med orden ”Det var illa” (That's too bad), men twittrade senare att ”Vi tänker och ber för våra sjömän på USS John S McCain där räddningsinsatser är på väg”.

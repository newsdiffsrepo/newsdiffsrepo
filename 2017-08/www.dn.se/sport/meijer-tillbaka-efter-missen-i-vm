Meijer tillbaka efter missen i VM
TT

Michaela Meijer, 24, skrev in sig i rekordböckerna i juli när hon hoppade över 4,71 meter.Det var en centimeter högre än Angelica Bengtsson tidigare svenska rekord.

Men när Meijer sedan skulle tävla i VM i London i början av augusti slutade det inte alls som hon hade tänkt.if(DN&&DN.Ads){DN.Ads.initAd('33f7fbd2-art1');}

Hon gick in på 4,35 i kvalet – men tre hopp senare var hon utslagen.I söndagens Diamond League-tävling i Birmingham hoppade Meijer igen.

– Jag var sjukt nervös inför och genom hela tävlingen. Efter VM tappade jag lite självförtroende. Men jag fick tillbaka lite i dag i alla fall. Alltid något. Nu känns det bättre igen, säger hon till SVT.

Meijer var högt över 4,61. Hon stod sedan över nästa höjd för att försöka på 4,75. Men där blev det tre kryss i protokollet.

– Skönt att klara 4,61. Det är en bra höjd, säger hon efter en blåsig eftermiddag i England.

Samtidigt är Meijer, som blev trea i tävlingen, klar för DL-final i Bryssel den 1 september.

Till final tog sig även längdhopparen Michel Tornéus. Han slutade fyra i Birmingham efter att nästan ha nått åtta meter.

– Det var nära i dag. Jag försökte bara ha kul. Jag var lite ojämn, men vissa saker satt bättre än jag trodde, säger han till SVT.

Med 7,98 var han bara fem centimeter från en andraplats. I VM blev Tornéus åtta på 8,18 och på torsdag hoppar han DL-final i Zürich.

Även 1.500-meterslöparen Meraf Bahta, som kom nia i världsmästerskapet, ska springa DL-final.

Med sin femteplats i Birmingham samlade hon ihop tillräckligt med poäng. Hon hade 4.03,04, mer än två sekunder över hennes personliga rekord.

– Det känns bra. Men det var tufft, säger Bahta till SVT.

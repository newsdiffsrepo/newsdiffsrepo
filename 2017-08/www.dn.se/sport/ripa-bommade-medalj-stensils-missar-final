Ripa bommade medalj – Stensils missar final
TT

Parakanotisten Helene Ripa räckte inte riktigt till i kampen om medaljerna i finalen på KL3 200 i VM i Racice, Tjeckien. Hon slutade sjua och var över två sekunder från guldet och sekunden från en bronsplats.

Hon tog EM-guld och slutade femma vid Paralympics i Rio de Janeiro förra året.if(DN&&DN.Ads){DN.Ads.initAd('f4c570f8-art1');}

Ripa har en bakgrund inom längdskidor – guldmedaljör på 15 kilometer klassiskt på Paralympics 2014 – men valde att lägga skidorna på hyllan tidigare i år för att satsa helhjärtat på kanot, en satsning hon började med 2015.

Linnea Stensils tog sig planenligt vidare från sitt försöksheat på K1 500 meter.

I eftermiddagens semifinal fick EM-sexan det inte alls att stämma och slutade på en fjärde plats i sitt heat. Alltså utanför de tre platserna som gav en plats i fredagens final. På fredagen deltar Stensils i försöken på K1 200 där hon slutade på sjunde plats på OS i fjol.

Övriga svenskar som tagit sig vidare från sina försöksheat är Martin Nathell på K1 1 000 meter och Joel Elenius och David Johansson på K2 200 meter.

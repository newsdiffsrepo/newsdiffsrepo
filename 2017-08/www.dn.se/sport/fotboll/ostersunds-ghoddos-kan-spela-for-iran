Östersunds Ghoddos kan spela för Iran
TT

23-årige Saman Ghoddos debuterade för Sveriges fotbollslandslag mot Elfenbenskusten i januari och gjorde även mål mot Slovakien.

Han har sedan dess inte haft kontakt med den svenska landslagsledningen.if(DN&&DN.Ads){DN.Ads.initAd('48faa094-art1');}

Iran, som har kvalificerat sig till VM nästa sommar, vill ha ett besked så snart som möjligt.

– Det är en ära att bo här och samma sak att få representera Sverige, som i januariturnén. Samtidigt är mina föräldrar från Iran. Jag har persiskt blod i min kropp. Jag älskar Iran också, säger Ghoddos.

På torsdag spelar Ghoddos Östersund mot grekiska Paok om en plats i Europa Leagues gruppspel. Paok kommer till Östersund med 3–1 i ledning efter första mötet i Grekland.

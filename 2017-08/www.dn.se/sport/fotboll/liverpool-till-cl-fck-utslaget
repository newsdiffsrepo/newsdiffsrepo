Liverpool till CL – FCK utslaget
TT

FC Köpenhamn förlorade första matchen mot Qarabaq med 0–1 och var tvunget att vinna returen på Parken. Anfallaren Federico Santander gjorde 1–0 strax före pausvilan med en nick över utrusande målvakten Ibrahim Sehic, som hamnade på mellanhand.

Qarabaq återtog initiativet i den 63:e minuten när Dino Ndlovu fick ta emot bollen i straffområdet och avsluta utom räckhåll för Robin Olsen. Den svenske landslagsmålvakten hade tidigare i matchen reflexräddat en nick från nära håll.if(DN&&DN.Ads){DN.Ads.initAd('8ec489f7-art1');}

Bara tre minuter efter Qarabaqs ack så viktiga bortamål replikerade FCK. Anfallaren Andrija PavloviÄ‡ överlistade gästernas offsidelinje och nickade in 2–1 för hemmalaget.

Qarabaq undvek fler baklängesmål och blev historiskt som första azeriska lag i CL. Inhemska ligan har man vunnit fyra säsonger i rad.

Det blir fem engelska lag i höstens Champions League. Liverpool hade med sig 2–1 från bortamötet med CL-debutanten Hoffenheim och rivstartade i returen på Anfield. Jürgen Klopps lag ledde med 3–0 efter 21 minuters spel, efter två mål av Emre Can och ett av Mohamed Salah. Förra säsongens Premier League-fyra vann till slut med 4–2 (sammanlagt 6–3).

Sedan tidigare är Chelsea, Tottenham, Manchester City och Manchester United (via Europa League) direktkvalificerade.

Lottning till gruppspelet sker på fredag klockan 18.00. En timme senare lottas Europa League.

Eskilstuna körde över Malmö
TT

– Jag kan knappt beskriva glädjen över den här segern, säger tvåmålskytten Mohamed Buya Turay till C More.

AFC:s senaste nyförvärv Taye Taiwo, med meriter från bland annat Serie A-klubben Milan, fick chansen från start hemma mot Malmö.if(DN&&DN.Ads){DN.Ads.initAd('b09ca4a0-art1');}

Och vilken start sedan.

Eskilstuna körde över den överlägsna allsvenska serieledaren med 3–1 efter att ha tillskansat sig en 3–0-ledning efter knappa halvtimmen och kunde inkassera tre blytunga poäng i bottenstriden.

– Jag är väldigt stolt över grabbarna i dag, det var en kanoninsats av dem att slå ett starkt lag som Malmö, säger Eskilstunas tränare Michael Jolley till C More.Matchen var knappt fem minuter gammal när ett inlägg ven in i Malmös straffområde. Mohamed Buya Turay höll sig högst och skallade välplacerat in 1–0. Det skulle inte vara det sista vi såg av honom.

Tio minuter senare utökade Omar Eddhari på till 2–0. Eskilstunas målvakt Alireza Haghighi skickade iväg en lång utspark som damp ner på Eddharis fötter och efter en mindre brottningsmatch med Lasse Nielsen så placerade han in 2–0 elegant.

– Vi har ett bra samspel, vi känner varandra väl. Det där gillar jag, säger Eddhari till C More och syftar på samarbetet med målvakten Haghighi.

Innan klockan hann ticka upp på halvtimmen så var det dags igen – för Buya Turay och hans hjässa. Han nickade in 3–0 efter att Andrew Fox snott bollen framför MFF:s målvakt Johan Dahlin och lyfte in den på en friställd Buya Turay.

– Vi har gjort många bra halvlekar, den i dag är exceptionellt bra. Men det är en halvlek till vi måste vara ödmjuka. En godkänd första halvlek, summerade Eddhari i paus.Om det var mycket Eskilstuna i första så var andra halvleken vigd åt ett desperat Malmö. Bortalaget pressade och styrde och ställde och fick utdelning. Anton Tinnerholm föll enkelt efter att Robert Åstedt stött till honom. Straffen dundrade Jo Inge Berget kallt in till 3–1.

Malmö fortsatte att diktera villkoren och Berget var sånär på att placera in ytterligare en reducering. Samtidigt som Eskilstuna inte var helt uddlösa under den andra halvleken. Mittbacken Alexander Michel fick iväg ett skott som träffade ribban.

Den ordentliga slutforceringen från bortalaget blev lottlös och Eskilstuna höll ifrån och vann med 3–1.

Eskilstuna tog därmed sin blott andra seger denna säsong men huserar fortfarande på en jumbo plats med sex poäng upp till säker mark.–

Det var bara ett steg på vägen, vi är fortfarande i botten och vi måste skifta fokus snabbt, säger tränaren Michael Jolley.

Malmö har med en match mer spelade än lagen bakom fortfarande 13 poängs försprång i tabelltoppen.

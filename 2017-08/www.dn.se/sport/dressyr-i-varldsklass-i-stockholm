Dressyr i världsklass i Stockholm
Malin Fransson

När?

EM i ridsport pågår till och med söndag.if(DN&&DN.Ads){DN.Ads.initAd('c7f028da-art1');}

Var?

Hoppningen och dressyren avgörs på Ullevi. Fyrspannskörningen avgörs på Heden och i Slottsskogen.

Ombesiktning för svensk häst

Under torsdagen veterinärbesiktades fyrspannshästarna.

En av de svenska hästarna Axel Olins Revolt gick inte igenom besiktningen utan ska ombesiktas på fredag morgon.

– Han är kollad av vår veterinär och mår bra. Jag tror mest att han reagerade på underlaget och spände sig, säger Axel Ohlin till svenska Ridsportförbundets hemsida.

Samtliga tre kuskar som bildar det svenska laget, Axel Olin, Fredrik Persson och Johan Dengg, har med sig fem hästar till Göteborg.

Ofta byts en av hästarna ut mellan dressyren och maratonkörningen.

Dressyr i världsklass i Stockholm

Förra året under de traditionella internationella tävlingarna på Friends testades för första gången ett nytt dressyrupplägg som gick under namnet Top 10.

Initiativtagare till upplägget är den nyblivne EM-bronsmedaljören Patrik Kittel.

Försöket slog väl ut och inför årets tävlingar har konceptet finslipats ytterligare - och en ny sponsor gör att prissumman blir rejäl.

Den sammanlagda prissumman kommer i år att vara drygt 1,5 miljon kronor och dessutom får vinnaren en bil.

2018 ökas prissumman till ungefär 2,5 miljoner kronor.

De åtta högst placerade ryttarna på världsrankningen kommer att bjudas in. Om det inte är någon svensk bland de åtta bästa kommer dock bara de sju bästa bjudas in eftersom en svensk ryttare ska finnas med i startfältet.

Dessutom finns två wild card-platser i startfältet där Patrik Kittel kan välja vilka han vill ge dem till.

– Målet med tävlingen är att kunna bjuda på högsta möjliga kvalitet, säger Patrik Kittel.

Hyllning av medaljörer

Förra helgen red Sverige hem ett lagbrons i EM i fälttävlan och på torsdagen hyllades bronsmedaljörerna inne på Ullevi. Tre av lagets fyra ryttare Sara Algotsson Ostholt, Louise Jähde Svensson och Niklas Linbäck fanns på plats tillsammans med förbundskaptenen Fredrik Bergendorff.

Lagets fjärde ryttare Ludwig Svennerstål tävlade och kunde därför inte närvara.

Läs mer: Synvillor och färger utmaning för hästar och ryttare

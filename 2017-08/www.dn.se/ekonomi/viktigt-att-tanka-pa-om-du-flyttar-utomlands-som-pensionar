Viktigt att tänka på om du flyttar utomlands som pensionär
Evelyn Jones

År 2016 fanns 147.447 personer med svensk pension bosatta i 171 länder. Det innebar en ökning med 3.833 personer jämfört med året innan, enligt Pensionsmyndigheten.

De flesta utlandspensionärer bodde 2016 i Finland, Tyskland, Danmark och Norge. Men även Spanien och Grekland fanns med på topp tio-listan över länder med flest svenska pensionärer.if(DN&&DN.Ads){DN.Ads.initAd('4181a2a0-art1');}

Det finns en del saker man bör känna till om man funderar på att flytta utomlands efter pensionen.

Om man väljer att bosätta sig inom EU/EES eller i Schweiz betalas både garantipension och tjänstepension ut från Sverige. Personer som i stället väljer att bosätta sig utanför EU:s gränser går miste om garantipensionen – en pension som finansieras av svenska skattepengar och som betalas ut till den som inte har inkomstpension, änkepension eller utländsk pension och de som har väldigt låg egenintjänad pension.

– Det har hänt att personer har blivit av med sin garantipension för att de till exempel har flyttat till Thailand. Men detta gäller bara garantipensionen, inte den pension du själv tjänat in. Så har man en väldigt låg intjänad pension kan det slå mot en om man flyttar ut från EU/EES, säger Anna Ryberg, pressekreterare på Pensionsmyndigheten.Läs även: Svenska pensionärer i Spanien: Vi har inga planer på att flytta tillbaka

Det finns också vissa bidrag som pensionärer med låg pension har rätt till i Sverige, som försvinner om personen flyttar utomlands, även om man flyttar till ett annat land inom EU.

– Det kan gälla bostadstillägg och äldreförsörjningsstöd som är bidrag som du bara får om du är i Sverige. De bidragen gäller ofta samma personer som har garantipension eller väldigt låg inkomstpension, säger Anna Ryberg.

För att få sin pension utbetalad måste man varje år skicka in ett levnadsintyg till Pensionsmyndigheten. Detta beror på att myndigheten inte får uppgifter om personer med rätt till svensk pension som bor i länder utanför Sverige.

– Vi gör ett utskick varje år till de pensionärer som bor utomlands för att de ska skicka in levnadsintyg och fortsätta få sina utbetalningar. Från vissa länder får vi information om svenska pensionärer i landet, men det är långt ifrån alla, säger Anna Ryberg.

Därför är det också viktigt att man meddelar svenska myndigheter när man väljer att flytta utomlands. Om Skatteverket har uppgifter om att en person har flyttat utomlands kommer de att dela den informationen med Pensionsmyndigheten.Det finns många regler som styr här, det är dels svensk lag och dels skatteavtal med olika länder. Det är viktigt att veta vad som gäller.

– Men meddelar man inte oss så vet vi inte om att vi ska betala ut pensionen. Man har fortfarande rätt till sin pension, men vi kan inte betala ut den, säger Anna Ryberg.

Förutom den svenska pensionen finns också olika skatteregler beroende på vilket land man väljer att flytta till. Det beror på vilka skatteavtal Sverige har med det enskilda landet, och vilka egna skatteregleringar det landet har.

– Det finns många regler som styr här, det är dels svensk lag och dels skatteavtal med olika länder. De reglerar beskattningsrätten, så i en del länder beskattas pensionärer av det landet, men även Sverige kan beskatta personen. Det är viktigt att veta vad som gäller, säger Anders Helmfrid, rättslig specialist på Skatteverkets rättsavdelning.

Under de senaste åren har Portugal seglat upp som ett populärt alternativ för svenska pensionärer. Detta beror på att Portugals skatteregler gör det möjligt att ansöka om att bli en ”Non habitual resident”, vilket innebär att Portugal inte beskattar de svenska pensionsinkomsterna.Är det så att du inte behöver betala svensk skatt alls och slipper betala skatt i Portugal så kan du absolut tjäna pengar.

Sverige har även avsagt sig rätten att beskatta tjänstepension från privat sektor, vilket gör att en pensionär som jobbat inom den privata sektorn i Sverige inte beskattas alls. Om man arbetat inom offentlig sektor eller får allmän pension beskattas man med 20 procent.

– Är det så att du inte behöver betala svensk skatt alls och slipper betala skatt i Portugal så kan du absolut tjäna pengar, säger Anders Helmfrid.

I januari i år menade finansminister Magdalena Andersson (S), efter att SVT:s Uppdrag Granskning gjort ett reportage om svenska pensionärer i Portugal, att det fanns ett problem med att allt fler pensionärer väljer att bosätta sig i Portugal för att kringgå skatten. Hon menade att regeringen vill försöka ändra skatteavtalet mellan Sverige och Portugal eftersom det gör att pensionärer helt kan slippa skatta i något av länderna.

– Det är ett problem som inte vi äger. Gjorde vi det skulle den här möjligheten inte finnas, sade Magdalena Andersson då till SVT.Läs mer: Livet i solskenet är fullt av moln

Även om Portugal sticker ut som ett land där pensionärer beskattas väldigt lågt så menar Anders Helmfrid att de flesta länder har lägre skatt för pensionärer än Sverige. Dessutom kan man som utlandsboende svensk pensionär få en lägre svensk skattesats än personer som bor i Sverige.

Den så kallade SINK-skatten ligger på 20 procent, och för att få denna skattesats måste man klippa alla väsentliga band med Sverige. Det innebär att man ska göra sig av med sin bostad i Sverige, köpa ny permanent bostad i det nya landet, och att man måste ta med sig partner och barn under 18 år. Man får heller inte vistas i Sverige för ofta.

För att vara säker på vad som gäller för skatteregler i det land man är intresserad av att flytta till rekommenderar Anders Helmfrid att man hör av sig till Skatteupplysningen.

– Det finns ett 70-tal skatteavtal med olika länder. De flesta finns på vår hemsida men eftersom de kan vara svåra att läsa så föreslår jag att man ringer till Skatteverket och får prata med en expert, säger han.

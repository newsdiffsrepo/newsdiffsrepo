Enkla tips höjer värdet på din bostad vid försäljning
Evelyn Jones

Fastighetsbyrån tog hjälp av den amerikanska designspsykologen Sally Augustin för att se om vetenskapen kunde säga något om vad som får en köpare att falla för ett hem. Det resulterade i rapporten ”Vetenskaplig homestyling” där några grundregler för vad man ska tänka på läggs fram.

– Vi märker väldigt tydligt att homestyling fungerar väldigt bra, och ger mer värde för pengarna. Så vi ville se från ett vetenskapligt perspektiv hur man påverkas av olika miljöer, säger Johan Vesterbreg, presschef på mäklarbyrån Fastighetsbyrån.if(DN&&DN.Ads){DN.Ads.initAd('ea18d20f-art1');}

Några av slutsatserna som Sally Augustin kom fram till var vikten av ett positivt första intryck, att den potentiella köparen ska kunna känna sig trygg och avslappnad och att skapa en särskiljande känsla i bostaden, för att den ska bli ihågkommen.

– Grunden är att man ska rensa ur sitt hem och inte ha för mycket saker framme, så att man gör så det känns någorlunda luftigt. Det är också viktigt att ha en röd tråd i bostaden. Exakt vilken stil man har spelar mindre roll, det viktiga är att allt hänger ihop och att man inte ger för många blandade intryck, säger Johan Vesterberg.Vi brukar oftast inte rekommendera större renoveringar.

”Personlig, men inte privat” – en fras som används både av sommarpratare och karriärcoacher, går hem även vid homestyling.

– Man behöver inte visa upp för mycket av sina privata grejer, men man får gärna ha en egen stil som inte är för slätstruken, säger Johan Vesterberg.

För att en potentiell köpare ska kunna få en bild av hur de bäst kommer att kunna använda sig av utrymmena i lägenhet rekommenderade Sally Augustin i rapporten också att man särskiljer de olika funktionerna i bostaden.

– Ett exempel är att man kan skilja av matplatsen från sovrumsdelen i en mindre lägenhet med ett draperi, så att man ser att det är olika utrymmen, säger Johan Vesterberg.

Är det värt att göra renoveringar innan försäljning?

– Vi brukar oftast inte rekommendera större renoveringar som att göra om kök eller badrum, då är det bättre att de nya ägarna får bestämma hur de vill ha det. Men har man något rum som inte är renoverat, medan resten av ytorna är det så kan man med enkla medel göra så de hör ihop bättre, till exempel genom att måla väggarna eller byta knoppar på skåpen, säger Johan Vesterberg.

Exakt hur mycket man kan tjäna på att fräscha upp sin lägenhet innan visning är svårt att säga, eftersom det beror på var i landet lägenheten är, men Johan Vesterberg menar att man har sett en tydlig värdeökning i de fall där försäljaren har valt att stajla sin lägenhet.

Och ska man bara göra några få saker rekommenderar Johan Vesterberg att ägaren får lägenheten att kännas så fräsch som möjligt.

– Rensa och städa och visa tydligt hur man kan använda bostaden på ett optimalt sätt. Fräscha upp genom att måla om ifall det är sunkigt på väggar och ytor.

”Personlig, men inte privat” funkar även vid homestyling. Foto: Anders Wiklund/TT

Mattias Larsson är vice VD på Mäklarfirman Bjurfors i Skåne och berättar att kravspecifikationerna från potentiella köpare är väldigt hög när man ska välja en bostad.

– Även om det råder ett lågt utbud av bostäder så fortsätter kraven på de bostäder man tittar på att vara väldigt höga, säger han.

Han menar att det kan vara en god idé att låta en utomstående person titta på lägenheten innan man har visning, för att kunna göra om hemmet till en bostad.

– Det är viktigt att tänka på att det är en bostad, inte ett hem man säljer. Därför bör man ta bort hemkänslan för att lyfta själva bostadens ”uspar”. Då kan man dels använda de befintliga möblerna, och lyfta ut möblemanget för att ta in något nytt för att öka attraktionsvärdet, säger Mattias Larsson.

Om det är ett hus man ska sälja menar han att det är viktigt att inte glömma bort utemiljön när man gör i ordning inför försäljning.

– Även trädgården ska framhävas från sin bästa sida, och där kan man med enkla medel och egen handkraft själv göra väldigt mycket. Även uteplatser och balkonger i lägenheter kan utsmyckas, och det är så klart extra viktigt under sommaren, säger Mattias Larsson.Det får vara en personlig stil om den når rätt målgrupp.

Även Mattias Larsson rekommenderar enkla renoveringar, och tycker att man ska lämna större renoveringar till den blivande köparen.

– Vi kan rekommendera en viss renovering av ytskikt, så att man kan framhäva bostaden på sitt allra bästa sätt. Det innebär saker som ommålning och golvslipning – allt för att skapa ett första positivt intryck. Den första känslan när du kommer in i en bostad ska vara att den är fräsch, säger han.

Finns det något som folk gör fel när de gör i ordning sin bostad?

– Inte fel kanske, men man måste nog verkligen utmana sig och tänka att även om man har en viss stil som man själv älskar så kanske man ska sudda bort den för att göra hemmet till en bostad, säger Mattias Larsson.

Att hålla kvar vid en personlig stil kan dock vara positivt även enligt Mattias Larsson, men det gäller att tänka på vilken målgrupp det är man försöker attrahera.

– Man måste tänka på vilken publik man ska locka. Det får vara en personlig stil om den når rätt målgrupp.Inför visning ska du möblera mer för en drinkbjudning än för en hemmakväll.if(DN&&DN.Ads){DN.Ads.initAd('ea18d20f-art2');}

Johan Nordenfelt är informationschef på Erik Olssons Fastighetsförmedling. Han menar att första intrycket är det allra viktigaste, och råder en försäljare att se till att hallen och även trappuppgång eller uppfart är fräscha inför en visning.

– Första intrycket sätts väldigt snabbt, och det är då man som visningsbesökare vet om man gillar en bostad eller inte, utan att man kanske kan sätta fingret på varför. Om man bor i ett område där det är mycket livat på lördagsnatten kan man se till att det inte ser skräpigt ut framför huset och i trappuppgången. Det är också viktigt att hallen känns ljus och välkomnande, snarare än mörk och trång. Men det är billigt att måla om, förbättra belysningen och ge ett ljust intryck, säger han.

Just belysning återkommer Johan Nordenfelt till och menar att man snarare ska ha mer ljus än vad man själv är van vid i lägenheten.

– Det som man själv uppfattar som mysig belysning kan i visningssammanhang snarare upplevas som murrigt, säger han.

Ett sätt att göra lägenheten mer öppen och rymlig är att öka antalet speglar i till exempel hall och badrum menar Johan Nordenfelt. Och att slipa golven, då nyslipade golv reflekterar ljus bättre än de som inte är det.

Även Johan Nordenfelt menar att det är viktigt att plocka bort saker, för att lägenheten ska känna så rymlig som möjligt.

– Inför visning ska du möblera mer för en drinkbjudning med 20 sällskap på besök än för en hemmakväll. De ska kunna röra sig fritt och skapa ett flöde så det inte känns trångt.

Johan Nordenfelt menar att det är viktigt att framhäva lägenhetens potential, snarare än de saker om finns i den. Ett exempel är att framhäva lägenhetens utsikt.

– Ljus, utsikt, volym och känsla i rummet. Putsa fönstren så de reflekterar ljuset, ha inte för mycket krukväxter i fönstren så de skymmer vyn från lägenheten, säger Johan Nordenfelt.

Förutom att tänka på just hur lägenheten ser ut menar Johan Nordenfelt att det är viktigt att faktiskt i förväg ta reda på information om mäklaren innan man anlitar en.

– Gå på andra visningar på liknande bostäder, ta hem flera mäklare så du kan dra nytta av deras tips. Och låt dig inte förledas att tro att den mäklare som ger den högsta värderingen är den bästa, för det är inte ett löfte från mäklaren. Fokus ska i stället ligga på hur mäklaren tänker sälja bostaden så dyrt och säkert som möjligt.

Läs mer: Spännande höst för bostadsköpare

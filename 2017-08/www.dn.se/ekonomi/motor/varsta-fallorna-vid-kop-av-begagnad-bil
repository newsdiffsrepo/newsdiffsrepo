Värsta fällorna vid köp av begagnad bil
Jacques Wallner

Varför kan man bara undra? Fast det är klart att det är mycket att hålla i minnet vid bilköp och det är dessa som dominerar inom motoranmälningarna.

– Vi har ingen förklaring, säger Mikael Alenmark, beredningsjurist vid ARN.if(DN&&DN.Ads){DN.Ads.initAd('8120279c-art1');}

Han tror att det kan bero på att bilköp är ett stort ekonomiskt åtagande och att man är beroende av bilen.

– Förvånansvärt många ärenden handlar om gamla bilar; många under trettiotusen kronor i pris. Det visar att man köper den bil man har råd med, fortsätter han.

I fjol var drygt 17 procent av alla anmälningar, 2.369 ärenden, om sådant som var motorrelaterat.

De ärenden som hamnar i ARN rör bilköp av handlare. Vid privatköp får man i värsta fall vända sig till domstol för att få rätt.

Så hur gör man ett säkert köp av en begagnad bil?

När man bestämt sig för vilken slags bil man behöver och vad den får kosta så kolla utbudet på nätet. Redan nu får man ta ställning till vilken risknivå man är beredd att lägga sig på.



Varudeklaration förenklar tillvaron. Den intresserade spekulanten på en begagnad bil kan få en bättre bild av vad som säljs.

Köp av begagnad bil hos en handlare ansluten till MRF (Motorbranschens riksförbund) innebär varudeklaration, garanti, 1-6 månader (100–1.000 mil), och om man blir missnöjd med bilköpet, och inte kan enas om en lösning med säljaren, och då vänder sig till ARN så följer de anslutna handlarna ARN:s rekommendation.

Vänder man sig till andra bilhandlare får man kontrollera vilka villkor som gäller där. Kom ihåg att få löften fästa på papper. Det är mycket lättare då om det skulle uppstå någon tvist.

Köp av privatpersoner man inte känner är vanskligare. Kontrollera att säljaren äger bilen, att säljaren är den som denne uppger sig vara, att bilens handlingar stämmer med chassinumret, att serviceboken berättar att underhållet skötts, att bilen inte är belånad eller har skulder för exempelvis trängselskatter med mera samt att den är besiktigad med godkänt resultat.



Lockpris finns också i den begagnade bilhandeln. Foto bilder i text: Jacques Wallner

Tänk på att det finns begagnade bilar som i grunden är krockade vrak, som återuppstått efter nödtorftiga reparationer i företrädesvis Litauen. De säljs oftast av privatpersoner eftersom bilarna inte tas in av seriösa bilhandlare. En sådan bil kanske inte ens har den säkerhetsutrustning den borde ha, och inte heller det krockskydd som man kan förvänta sig.

Syna bilen noga. Provkör ordentligt och kontrollera alla funktioner. Det tar en stund! Ha inte för bråttom.

Upprätta köpekontrakt, begär kvitto för betalningen, gör ägarbyte gemensamt, försäkra den nyinköpta bilen.

Och glöm aldrig! Verkar något för bra för att vara sant – så är det oftast så.

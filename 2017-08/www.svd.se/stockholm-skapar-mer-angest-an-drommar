Stockholm i dag – snarare enfald än mångfald
Mustafa Can

Jag föddes i en fattig by utan el, fordon, asfalt och böcker. Det hände att de äldre talade om att de måste bege sig till ”staden”, som låg 100 kilometer bort, för att uträtta ärenden hos någon myndighet. Jag drömde ofta om staden trots att jag inte visste hur den såg ut. Vilket är ironiskt eftersom städerna först växte fram just där jag kommer från, mellan Eufrat och Tigris, där människan först blev bofast.

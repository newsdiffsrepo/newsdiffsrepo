Ubers nye vd: Börsnotering om 18 månader

Johannes Ledel

Dara Khosrowshahi godkändes av företagets styrelse att ta över som vd i söndags, efter att Travis Kalanick avgick i juni, efter press från investerare.

Under hans första framträdande inför företagets anställda på onsdagen la Khosrowshahi fram en tidsplan för en börsnotering av företaget på mellan 18 och 36 månader. Han ska dock inte ha satt något om en skarp deadline, enligt en person som varit på mötet, skriver tidningen Wall Street Journal.

Enligt tidningen ger det stora tidspannet Khosrowshahi möjlighet att få ordning på företaget som under månader kämpat med både skandaler och juridiska frågor. Dessutom ger det honom möjlighet att vända företags förluster som förra året hamnade på runt tre miljarder dollar, eller runt 24 miljarder kronor.

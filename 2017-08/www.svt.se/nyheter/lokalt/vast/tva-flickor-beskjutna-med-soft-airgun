Två flickor beskjutna med soft airgun
Valeria Helander

Två flickor blev beskjutna med ett soft airgun på Påvelund-skolan under förmiddagen.

Personal på skolan larmade polisen efter att flera yngre män skjutit mot de båda flickorna. En av flickorna blev träffad i benet, den andra i pannan.

– En av flickorna har fått föras till sjukhus då plastprojektilen fastnat i pannan, berättar Stefan Gustavsson, polisens presstalesman.

Ingen av flickorna har livshotande skador.

Tre yngre män ska ha varit delaktiga och minst två har blivit identifierade som tidigare elever. Efter skjutningen försvann de från platsen i en mopedbil.

– De är identifierade och allt pekar på att vi inom kort kan hämta in de här två. Deras tid i frihet är väl något begränsad, säger Stefan Gustafsson.

– Omdöme noll kan man väl säga. De kunde lika gärna ha träffat ett öga, fortsätter han.

Polisen rubricerar händelsen som  grov misshandel, brott mot vapenlagen och övergrepp i rättssak och i hittills har polisen inte gripit någon för dådet.

Brottsoffer ska ha stympats – en person häktad
Cecilia Persson

Mannen begärdes häktad på måndagseftermiddagen vid Nyköpings tingsrätt. Han misstänks ha utsatt en person för ”synnerligen grov misshandel” i Oxelösund måndagen den 21 augusti.

Målsägande vände sig till polisen i fredags och gjorde en polisanmälan. Enligt åklagare Emma Olsson har offret på något sätt fått sin kropp stympad, men vad det innebär vill hon inte gå in på.

Mannen är häktad på sannolika skäl, vilket är den högre misstankegraden. Han förnekar brott.

Åklagaren vill inte kommentera hur brottsoffret och den misstänkte eventuellt känner varandra.

– Jag kan inte uttala mig om detaljerna, men rubriceringen är ju synnerligen grov misshandel, säger Emma Olsson.

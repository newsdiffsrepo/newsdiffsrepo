Fyrverkeripjäs skadade bil i Malmö
TT

Explosionen inträffade på Lorensborgsgatan strax efter klockan tre.

– Flera uppringare hörde av sig efter att ha hört en kraftig smäll, säger Jimmy Modin, presstalesperson vid polisregion Syd.

Polisen åkte dit och hittade en bil med skador efter en explosion.

– Våra tekniker konstaterade att det var en fyrverkeripjäs av samma typ som använts vid andra fall av skadegörelse den senaste tiden. Vi hade ett ärende i en trappuppgång häromdagen, säger Jimmy Modin.

Ingen person har skadats.

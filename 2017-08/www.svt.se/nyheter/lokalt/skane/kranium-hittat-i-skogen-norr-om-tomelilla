Kranium hittat i skogen utanför Brösarp
Taner Caliskan

– En patrull åkte dit och konstaterade att det är ett kranium från en människa. Tekniker gjorde i går kväll en undersökning och gör det även i dag, säger Calle Persson.

Vad gav den tekniska undersökningen?

– Det vet jag inte än. Nu ska teknikerna försöka ta reda på vad det här kan handla om och om det har legat där länge. Ligger det ett brott bakom ska de i så fall säkra spår.

En polisanmälan om mord har upprättats eftersom det kan ligga brott bakom.

Det är inte första gången skelettdelar från en människa hittas i Skåne. För drygt en månad sedan hittade en svampplockare skelett i ett skogsparti på Ivö utanför Kristianstad. Skelettet är från modern tid.

En kvinna i Kiaby, också utanför Kristianstad, hittade skelettdelar när hon grävde i sin trädgård. Polisen kopplades in i ärendet, men i mitten av juni kom provsvaren – skelettet var 3000 år gammalt.

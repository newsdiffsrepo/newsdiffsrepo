Direkt efter räddningen – nämnde inte Kim Wall
Moa Lundgren

Den danska ubåten anmäldes saknad första gången när den inte återvände till kajplatsen i Köpenhamn på torsdagskvällen som planerat.

En stor sökinsats drogs då igång.

Vid 10.30 på fredagen togs radiokontakt med ubåtsägaren Peter Madsen som meddelade att han var på väg tillbaka till hamnen. Han sa då att alla ombord mådde bra.

LÄS MER: Försvunna ubåten återfunnen

Klockan 11 på fredagsförmiddagen sjunker plötsligt ubåten. När Madsen kom upp så uppgav han att ubåten haft tekniska problem.

I intervjun med danska TV2 nämner han inget om Kim Wall.

– Jag var ute på en provtur när det uppstod ett fel på en ballasttank, säger han.

Madsen hävdade också att han försökt reparera ubåten men misslyckats.

–  Det var inte särskilt allvarligt förrän jag försökte reparera det, då blev det plötslig väldigt allvarligt och Nautilius sjönk på trettio sekunder, säger han.

– Jag kunde inte stänga luckan, men det var bra, för annars hade jag varit kvar där.

LÄS MER: Ubåtsägaren ville fixa något ombord

Den danske ubåtsägaren räddades av fyra personer som varit ute till sjöss i en motorbåt. Polisens tekniska undersökning har visat att ubåten sänkts medvetet.

Till en början uppgav Peter Madsen att han satt i land den svenska journalisten Kim Wall innan ubåten sjönk.

Under måndagen uppgav Köpenhamnspolisen att Madsen ändrat sin historia och erkänt att han ”begravt” Kim Wall till sjöss. Enligt ubåtsägaren ska hon ha dött i en olycka ombord på båten.

LÄS MER: Dansk polis: Ubåten har sänkts med flit

Polisen om mejlkontakten i ubåtsfallet
Esfar Ahmad

– Den visar att de har haft en professionell kontakt, säger Jens Möller vid Köpenhamnspolisen till danska TV2.

Kim Wall är fortfarande anmäld försvunnen en vecka efter att hon senast sågs på Peter Madsens ubåt, när de två seglade i Öresund. Klockan var då strax efter sjutiden på kvällen.

LÄS MER: Familjen vädjar om tips

Några timmar senare sjönk ubåten och efter att Peder Madsen räddats, greps han misstänkt för vållande till annans död under ”särskilt försvårande omständigheter”.

Därefter har det varit knapphändiga uppgifter i ärendet.

Idag berättar Köpenhamnspolisen att de har tagit del av en mejlkonversation mellan Kim Wall och Peter Madsen där de bestämde att hon skulle skriva ett personporträtt av ubåtsuppfinnaren, skriver danska TV2.

LÄS MER: Detta har hänt

– Vi har en mejlkorrespondens mellan dem där de är överens om att de ska segla med ubåt för att hon ska skriva ett porträtt av Peter Madsen. Det indikerar på att de har haft en professionell kontakt, säger Jens Möller till danska TV2.

De avfärdar även eventuella spekulationer om att händelsen skulle varit iscensatt av Peter Madsen.

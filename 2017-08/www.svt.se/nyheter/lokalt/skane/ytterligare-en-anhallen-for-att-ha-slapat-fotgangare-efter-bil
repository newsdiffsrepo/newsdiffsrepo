Ytterligare en anhållen för att ha släpat fotgängare efter bil
Susanne Nord

– Han är fortfarande misstänkt men vi har släppt honom efter att han utförligt har berättat om hur och varför de gjorde det här, säger åklagaren Fredrik Jönsson.

Under en dryg veckas har fyra fall  av identiska övergrepp skett  i Malmö och Lund. En bil har kört fram till personer som går och frågat efter vägen. När de fått vägbeskrivningen har passageraren i bilen sträckt fram handen för att tacka för hjälpen och sedan  hållt kvar handen medan föraren gasat och kört iväg.

Den förste av nittonåringarna greps den 16 augusti.

LÄS MER: 19-åring anhållen för att ha släpat fotgängare efter bilar

Fredrik Jönsson vill inte berätta om det är hans berättelse som ledde till att den andre 19-åringen nu kunde gripas.

– Jag vill inte heller gå in på vilka roller de här två personerna har haft i händelserna, säger Fredrik Jönsson.

De två 19-åringarna är misstänkta för grov misshandel. Berättelser från olika vittnen gjorde att polisen kunde gripa den nu släppte mannen.

LÄS MER: Fotgängare släpas efter rullande bil

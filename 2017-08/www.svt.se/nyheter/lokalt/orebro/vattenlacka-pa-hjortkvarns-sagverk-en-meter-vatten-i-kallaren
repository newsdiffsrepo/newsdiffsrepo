Vattenläcka på Hjortkvarns sågverk – en meter vatten i källaren
Johan Pisoni

En brunn utanför sågverket ligger bakom den stora vattenläckan.

– Vi vet inte varför, men det har kommit upp stora mängder vatten ur en brunn utanför byggnaden. Det beror sannolikt på att det blivit stopp någonstans och att vattnet därför flödar åt fel håll, säger Kennet Cederström som är inre befäl på Nerikes brandkår.

Flera delar av sågverket har skadats. Värst åtgången är en lågt belägen del av produktionshallen där 80 kvadratmeter stod under en meter vatten när brandkåren kom till platsen.

– Vi räknar med att vi kommer vara här ett tag. Det kommer ta en stund att pumpa bort allt vatten, säger Cederström.

Den berörda byggnaden kallas ”grovsågen”.

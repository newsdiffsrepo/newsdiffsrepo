Hade druckit vin och champagne – får jätteböter för rattfylleri
Stina Sandström

Mannen i 50-årsåldern körde onykter på Västra köpmansgatan i Karlskrona i slutet av maj i år när han stoppades av polisen. Klockan var då ungefär fyra på natten.

Efter att ha gjort ett utandningsprov visade det sig att han hade alkohol i blodet.

Mannen har själv sagt att han hade druckit två glas rödvin på kvällen, ett glas champagne vid midnatt och ytterligare ett glas rödvin ungefär 20 minuter innan han stoppades av polisen.

I förhör säger mannen att han körde bil eftersom han behövde parkera om bilen och körde bara runt kvarteret. Han erkänner själv brottet.

Mannen döms nu till 80 dagsböter vid Blekinge tingsrätt vilket blir hela 56.800 kronor.

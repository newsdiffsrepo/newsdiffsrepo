Flera fall av sexuellt ofredande på nöjesställe i Karlskrona
Anne Torvinen

En man greps av polis vid halv 3-tiden misstänkt för sexuellt ofredande. Mannen som är i 25-årsåldern är misstänkt för att ha tagit två 20-åriga kvinnor på rumpan, ryggen och dragit dem i byxorna. Enligt polisen var mannen berusad.

På samma uteställe är en annan man i 45-årsåldern misstänkt för sexuellt ofredande på en 20-årig kvinna, mannen ska enligt polisen ha tagit kvinnan på rumpan. Mannen lades in i fyllecellen under natten, uppger polisen.

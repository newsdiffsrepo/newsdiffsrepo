Publicerad:21 augusti 2017 05.19Uppdaterad:21 augusti 2017 06.20
SVT Nyheter Blekinge
Stina Sandström

Inför årets skolstart är nu Tullskolan öppen igen och den har säkrats. Det skriver Sydöstran.

– Under sommaren har vi säkerställt byggnaden och gjort en grundläggande besiktning. Skolan är nu öppen igen och det ska inte vara någon fara att vistas där, säger Ida Heverius Löndahl, fastighetschef på Karlskrona kommun till tidningen.

LÄS MER: Taket rasade över barnens bänk

Det var i slutet av maj som en del av ett utsjutande tak på Tullens förskola i Karlskrona hade spruckit och rasade ner på en bänk där barnen brukar leka. Lyckligtvis var inga barn där just då och ingen skadades men området spärrades av.

Under sommaren har flera åtgärder gjorts, bland annat skyddsåtgärder på takfotslister och fasadlister, och kommunen har kommit fram till att det var ett felaktigt utfört arbete som låg bakom att delar av taket rasade.

LÄS MER: Mormor: ”Hade kunnat bli förödande”

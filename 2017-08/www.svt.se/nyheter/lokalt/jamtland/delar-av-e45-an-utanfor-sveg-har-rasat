Delar av E45:an utanför Sveg har rasat
Hanna Degerström

Strax efter klockan 15 på lördagen kom uppgifter om att delar av vägbanan mellan Bäckedal och Ulvkälla har rasat.  Inga personskador finns rapporterade.

– Enligt polis på plats har det rasat ganska ordentligt, säger Andersson.

I nuläget är ett körfält avstängt och tung trafik hänvisas till annan färdväg.

Driftspersonal från Trafikverket är på väg ut till platsen för att göra en bedömning av skadorna.

– Då kan det komma nya direktiv om vägen ska stängas. Vi har polis på plats som dirigerar trafiken.

Tung trafik hänvisas att köra Väg 310 Los, väg 296 Kårböle, väg 84 Älvros.

Trafikverket meddelade att vägen åter var öppen för trafik några timmar senare.

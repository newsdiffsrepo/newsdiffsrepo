Socialens prognos i Karlstad: minus 30 miljoner
Bengt Hedin

Den största orsaken är att kostnaderna för så kallade ”externa placeringar” ökat. Det gäller till exempel personer som lider av psykisk ohälsa och som också har missbruksproblem.

De senaste månaderna har kommunen fått flera vårdkrävande fall, skriver förvaltningens ekonomichef i prognosen för 2017.

Det handlar om personer som placerats på vårdinrättningar utanför kommunen där dygnspriset per person varit extremt högt, i några fall upp till 10 000 kronor per dygn.

Vi har förgäves sökt nämndens ordförande, kommunalrådet Per-Inge Lidén (MP), för en kommentar.

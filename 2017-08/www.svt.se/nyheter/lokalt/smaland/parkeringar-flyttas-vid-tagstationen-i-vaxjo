Parkeringar kring Växjö station flyttas
Peter Magnusson

Den nya angöringsplatsen, Södra bantorget, ligger vid Södra Järnvägsgatan. Platsen erbjuder 15 korttidsparkeringar för 30 minuter samt en hämta och lämna-zon för fem minuter. Södra bantorget invigs under helgen och är ett nytt torg med konstverk och sittplatser, men också en knytpunkt för resenärer.

– Tillsammans med parkeringsgaraget under World Trade Center så blir detta en komplett angöringsplats för resenärer, säger David Johansson, projektledare Växjö kommun.

På måndag går utbyggnaden av stationsområdet i Växjö in i ett nytt skede då arbetet på norra sidan påbörjas. Arbetet fortgår under hela hösten och framkomligheten för allmänheten kommer att variera. David Johansson rekommenderar att vara ute i god tid.

– Var ute i god tid och följ anvisningarna på de orangea skyltarna som kommer att finnas på plats. Och välj södra sidan av stadionområdet, säger David Johansson.

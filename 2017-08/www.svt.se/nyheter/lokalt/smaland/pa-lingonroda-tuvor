På lingonröda tuvor.
Cecilia Broke

Lingonen är vårt ekonomiskt viktigaste bär. Genom allemansrätten kan alla plocka och många gör det för att sälja till uppköpare. Vi svenskar äter mest lingon per person i hela världen men smaken för lingon är också stor i länder som Österrike och Tyskland, dit vi exporterar en hel del.

Lingonen är inte bara vackra utan också väldigt nyttiga. De är rika på kostfiber, mineraler och vitaminer. Förr använde man lingon mot diverse sjukdomar som t ex urinvägsinfektion, feber och skörbjugg.

Enligt Tobias Nilsson på Hushållningssällskapet är det vädret som ligger bakom den goda tillgången på bär i år. Tillräckligt varmt och en hel del regn på senare tid har varit gynnsamma förutsättningar.

TV: Se hela inslaget här

För den som vill är det möjligt att odla lingon själv. De kan stå på balkongen hela vintern förutsatt att det inte blir kallare än minus 40 grader och är alltså extremt tåliga mot kyla. En fullvuxen planta kan ge upp till en liter bär.

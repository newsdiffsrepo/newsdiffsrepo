Lastbil körde in i ledning – tågtrafiken åter igång
Christoffer Söderman

Polisen är på plats med räddningstjänsten vid den nedrivna kontaktledningen. En skylt och en järnbalk låg över vägen och stoppade biltrafiken. Trafiken hänvisades till E18/E20 via Arboga.

– Det är en lastbil som kört in i någon ledning vid tågspåret vid norra utfarten till landsväg 250, säger polisens LKC-befäl i Västmanland, Magnus Wall.

Enligt polisen är vägbanan nu städad och all trafik rullar åter normalt.

Detta medförde även stopp i tågtrafiken förbi Kungsör. Detta påverkade regionaltågen mellan Eskilstuna och Arboga/Örebro. Resande från Kungsör hänvisades till ersättningstrafik.

Vid 9.20 var tågtrafiken åter igång.

Polisen rapporterar att ingen person har skadats.

Garage går inte att räddas – brinner ner under bevakning
Jesper Nilsson

Det var vid 17-tiden som ett larm kom in om ett övertänt garage i Malånäs, räddningstjänst från Malå och Storuman åkte till platsen för att påbörja släckningsarbetet. Men det visade sig vara försent, nu låter man byggnaden brinna ner under uppsyn.

– Hela garaget stod i brand, men ägarna hann få ut bilar och gasflaskor innan det var försent. Vi kommer finnas kvar på platsen en stund till sen kommer husägaren ta över bevakningen, säger Lars-Erik Sundqvist räddningschef i beredskap.

Finns det någon risk för spridning?

-Nej, garaget är fristående och det är långt till närmaste hus. Det står några björkar på plats så ett träd kanske kommer stryka med, men inte mer än så, säger Lars-Erik Sundqvist räddningschef i beredskap.

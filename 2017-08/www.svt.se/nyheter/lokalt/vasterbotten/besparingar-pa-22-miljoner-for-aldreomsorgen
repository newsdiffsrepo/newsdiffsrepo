Miljonbesparingar för äldreomsorgen
Julia Hedlund

Kommunens rehabassistenter informerades under gårdagen om ett förslag som ska läggas fram i nämnden. Det är fem sjukgymnasttjänster och nio heltidstjänster för rehabassistenter som kan försvinna. Anledningen till besparingen är att äldrenämnden inför 2017 saknade 22 miljoner kronor i deras budget.

– Det har varit svårt att hitta besparingar och resursprioritera för vård och omsorgsboende. Hela äldrenämnden måste hitta sin del att spara in, säger Malin Sundbom, verksamhetschef för vård och omsorgsboende samt korttidsboende i Umeå kommun.

LÄS MER: Sjukgymnaster kritiska: ”Det är en katastrof”

Det är ännu oklart var resursbesparingarna för 11 miljonerna ska sparas in. På torsdag nästa vecka kommer ett förslag att läggas fram i Äldrenämnden.

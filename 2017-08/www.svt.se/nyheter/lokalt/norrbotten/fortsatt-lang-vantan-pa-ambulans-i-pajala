Lång väntan på ambulans i Pajala
Randi Gitz/Thommy Johansson

Väntetiden på ambulans i Pajala kommun har blivit nästan sju minuter sämre de senaste sex åren.

– Är man i den situationen att man behöver ambulans är varje minut för lång. Det är ju alldeles säkert resursbrist som gör att det är så men det är naturligtvis inte bra, säger Margot Svedkvist Junosuando.

Jag tycker att det tar alldeles för lång tid, säger Karin Fors Junosuando.

– Men vi har ju brandstationen här i Junosuando och de har ju den lilla bilen med hjärtstartare, säger Östen Ruotima Junosuando.

– Vi har haft IVPA, som är i väntan på ambulans här i Junosuandeo men det känns som om att de resurserna också blivit mindre. Positivt är dock att man kan se ambulanshelikoptern lite oftare nu för tiden, säger Margot Svedkvist Junosuando.

Länsansvarig för ambulanssjukvården, Stig Holmberg säger till SVT Nyheter att människor valt att bosätta sig i glesbefolkade områden och då  får man leva med att det tar tid.

Angående ambulanshelikopterutryckningar säger han att det är en medicinskt bedömning som görs från fall till fall.

LÄS MER: De väntar längst i Sverige på ambulans

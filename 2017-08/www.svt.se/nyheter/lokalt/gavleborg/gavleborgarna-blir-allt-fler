Gävleborgarna blir allt fler
Mikael Johansson

Totalt ökar Gävleborgs län med 679 personer. Det är Gävle och Sandviken som står för den största delen av den ökningen.Gävle ökar med 359 personer och till skillnad från övriga kommuner i länet har man även ett födelseöverskott, det vill säga fler personer föds än vad som avlider. Sandviken ökar med 292 personer och det beror uteslutande på, precis hos övriga kommuner i länet som ökar, på ett stort överskott på människor som flyttar in från ett annat land. Antalet personer som flyttat till länet från annat land är 1 425 personer.

Samtliga Gästrikekommuner ökar antalet invånare, medan hos Hälsingekommunerna är det mer blandad kompott. Hudiksvall ökar mest med 49 personer, medan Bollnäs och Ljusdal ökar med några få. Söderhamn har det största underskottet. Där minskar antalet invånare med 95. Det beror på att antalet som lämnar Söderhamn för att flytta till andra delar av Sverige är ovanligt stort och med råge äter upp överskottet inflyttningen från utlandet. Dessutom har man länets största födelse underskott.

I Ovanåker är minskningen 15 personer och Nordanstig 4.

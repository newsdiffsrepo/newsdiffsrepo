Bilister får chans att åka buss och tåg gratis
Emma Åhlström

Det är 1000 vanebilister i länet som kommer få chansen att resa gratis med X-trafiks bussar och tåg under oktober månad. Ansökningsperioden startar i dag och syftet är att ändra inkörda vanor.

– Vårt mål med kampanjen är att ge bilister chansen att ändra attityd, beteende och vanor genom att upptäcka fördelarna med att resa kollektivt, säger regionrådet Karin Jansson (MP) i ett pressmeddelande.

Regionen hoppas på att 20 procent av de som provar på, kommer att fortsätta att resa med buss eller tåg istället för att ta bilen till arbetet.

”Tänkte att varje steg skulle föra mig närmare henne”
Anna H Svensson

I nästan sex år levde han i fångenskap hos en al-Qaida-grupp i Mali. Ingen svensk har i modern tid varit kidnappad så länge. I unika tv-bilder från kommande SVT-dokumentären Sahara prison av Marika Griehsel och Simon Stanford, får vi följa Johan Gustafsson och höra honom berätta om kidnappningen då han fick en kalasjnikov upptryckt i ansiktet.

– Där börjar en kamp att ta sig ur den här situationen.

TV: Gustafsson: ”Möttes av tårögda svenska poliser”

Han berättar hur han tränade för att kunna fly under tiden i fångenskapen och om tankarna på sambon Wen Zhang.

– Det var dagar när jag vandrade i cirklar, 30 kilometer eller mer. Det innebär i princip att man vandrar hela dagen, i sandstormar och allting.

– Jag bara längtade efter det ögonblicket när jag skulle ge mig i väg och känna att varje steg jag tog skulle föra mig närmare henne, säger han med ett leende.

– Då skulle jag bara gå och gå och gå och gå.

TV: Sambon: ”Jag bara skrek och kunde inte sluta skrika”

Skägget klipps av

I klippet får vi även se det långa skägget klippas av. Något som Johan Gustafsson redan i sin allra första hälsning efter frisläppandet berättade skulle göras av syskonbarnen.

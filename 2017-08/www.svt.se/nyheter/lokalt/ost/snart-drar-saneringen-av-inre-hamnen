Mångmiljonbelopp för sanering av Inre hamnen
Christian S Zetterdahl

I Norrköpings inre hamn ska det byggas bostäder, arbetsplatser, parker och torg. Men först måste området saneras från föroreningar efter många år av industri och utfyllnader.

Kostnaden för hela projektet har varit svår att beräkna, men kommunfullmäktige har godkänt en kostnad på upp till totalt 425 miljoner kronor, skriver Norrköping tidningar.

Kommunen har hittills fått 32 miljoner i statsbidrag för Kolkajen och pengar kommer också att sökas för Gasverkstomten.

Arbetet vid Gasverkstomten kommer tidigast starta under år 2021, då Eon ska flytta sin hetvattencentral till Ingelstaområdet.

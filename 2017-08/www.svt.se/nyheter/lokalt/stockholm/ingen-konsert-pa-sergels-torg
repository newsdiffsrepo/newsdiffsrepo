Ingen konsert på Sergels torg
Martin  Åkerblom

Festivalen, som vill uppmärksamma en hållbar utveckling, invigdes i tisdags. Förutom konserter kommer även seminarium och utställningar att hållas.

Imorgon skulle bandet Bob hund ha gjort en gratiskonsert på Sergels torg. Men poliser ger inte tillstånd till det, skriver Stockholm direkt.

– Platsen är olämplig för en konsert. Då det inte är någon entré kan man inte veta hur många som kommer, det kan bli väldigt trångt. Tänk om det kommer 8.000 personer, säger Björn Knutsson på polisens tillståndsenhet, till tidningen.

Stockholm Act skriver på sin facebooksida att konserten flyttas till Studion i Kulturhusets bottenplan, och att platserna därmed blir färre. Konserten är fortfarande gratis, men biljetter måste hämtas ut i förväg.

Hundraprocentiga ID-kontroller på färjorna
Ann  Sehlin

– Vi har hundraprocentigt id-kontroll innan passagerarna får går ombord och det har vi bara vid exceptionella lägen, säger Janis Pavlus kommunikationsdirektör på Tallink Silja.

Färjan Baltic Princess rymmer 2.800 passagerare och enligt Janis Pavlas kommer den att avgå som vanligt klockan 20:15 finsk tid.

Även färjan Viking Grace kommer att gå som planerat från Åbo klockan 20:55 finsk tid och på Viking Lines terminal i Åbo, kommer det att vara extra stark myndighetsbevaking.

– Vi uppmanar alla resenärer att vara på plats i god tid innan avgång eftersom att incheckningen kommer att ta mycket längre tid, säger Eleonora Hansi Informationschef Viking Line Skandinavien.

LÄS MER: Två döda i knivattack i Åbo

Det är i nuläget oklart om den extra bevakningen är tillfällig och om svensk polis kommer att bevaka fartygens passagerare i Stockholms hamnar är oklart.

– Alla beslut fattas av de lokala myndigheterna. Vi har inte hört något om det kommer att vara några extra åtgärder i Stockholm, säger Janis Pavlus.

Enligt Polisens presstalesperson Petter Liljeblad, så kommer det inte vara några speciella åtgärder imorgon när färjorna kommer till Stockholms hamnar.

– Det kommer att vara precis som vanligt. Just nu har vi inte fått någon begäran om hjälp från finsk polis.

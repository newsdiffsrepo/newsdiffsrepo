En anhållen misstänkt för inblandning i Tenstamord
TT

– Han är anhållen misstänkt för någon form av delaktighet, säger Kjell Lindgren, presstalesperson vid Stockholmspolisen.

Vid 20.30-tiden på fredagen hittades en man svårt skadad vid Risingeplan. Han fördes till sjukhus, men hans liv gick inte att rädda.

Senare hämtades tre personer in till förhör. Kjell Lindgren vet inte om det är någon av dem som har anhållits.

Efter skottlossningen kom många personer till akutmottagningen på Karolinska universitetssjukhuset dit den skadade mannen hade förts. Enligt Expressen var situationen hotfull.

– Högljudd är nog ordet jag skulle använda. Det handlar inte om några våldsamheter. sade Kjell Lindgren till TT i natt.

Gigantiska svampar funna på Alnö
Jenny Stjernström

Anchalee Budphosri kommer från Thailand och har bott i Sverige i drygt tre år och på Alnö i Sundsvall det senaste året. På somrarna och tidiga hösten tycker hon om att plocka svamp. Sist hon var ute i skogen nära där hon bor hittade hon den största svampen hon någonsin sett.

– Jag plockade svamp med min kusin och hittade Karl-Johan, och sen såg jag jätteröksvampen. När jag såg svampen tänkte jag inte att var en svamp, utan en sten, säger Anchalee Budphosri.

Det var fyra stycken svampar som vägde några kilo var. Sedan ropade hon på sin kusin och de fotograferade svamparna innan de tog hem var sin jättesvamp. Provsmak blir redan på tisdagskvällen då det får bli kvällens middag.

– Min kusin ska laga thaisoppa med mycket chili, säger hon.

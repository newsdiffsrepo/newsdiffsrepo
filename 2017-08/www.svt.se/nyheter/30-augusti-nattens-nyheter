30 augusti: Nattens nyheter
Ki Andersson

Enligt myndigheterna har mer än 13.000 räddats från vatten massorna. Minst 18 personer har mist livet men uppgifter om fler döda kommer hela tiden. ”Jag är väldigt orolig för hur många kroppar vi kommer att hitta”, säger Houstons polischef Art Acevedo till AP.Utegångsförbud råder nu nattetid i översvämningsdrabbade Houston på obestämd tid. Detta efter att det förkommit plundring.

Säkerhetsrådet har kommit med ett skarpt fördömande efter uppskjutningen av en robot över Japan. Trots den starka skrivelsen införs i nuläget inga nya sanktioner. ”Vi behöver en mer kreativ diplomati för att hitta en lösning”, säger Sveriges representant i rådet, Carl Skau.

Vuxna men även barn och bebisar har fått bada i alltför höga klorhalter vid Iggesunds badhus. Mätutrustningen visade fel. ”Vi vet att några barn hostade och hade irritation i ögonen”, säger komunchef Bengt Friberg.

Dödssiffran stiger efter lerskredet i Sierra Leone
Georgina Harris

Sökarbetet efter döda kroppar är inne på sin femte dag i Sierra Leone. Hundratals har köat till bårhuset i Freetown, Sierra Leone, efter att ha fått beskedet om att anhöriga omkommit efter måndagens kraftiga lerskred.

Myndigheterna befarar dessutom att antalet omkomna kan bli betydligt fler. Omkring 600 personer saknas fortfarande, enligt beräkningar från hjälparbetare.

Att hundratals kroppar nu måste begravas är ett bekymmer i ett land som Sierra Leone, där temperaturen kan stiga till uppemot 30 grader i augusti.

Risken för spridning av sjukdomar är stor. Myndigheterna har därför beslutat att omkomna som kan identifieras ska lämnas ut till anhöriga. Övriga offer ska så snabbt som möjligt läggas i en massgrav som grävdes för att begrava ebolaoffer 2014 och 2015.

Myndigheterna tar också hjälp av rättsmedicinska experter från Spanien i det mödosamma arbetet med att identifiera döda.

De kraftiga lerskreden som bröt ut i staden orsakades av en bergssida som kollapsade efter kraftiga skyfall.

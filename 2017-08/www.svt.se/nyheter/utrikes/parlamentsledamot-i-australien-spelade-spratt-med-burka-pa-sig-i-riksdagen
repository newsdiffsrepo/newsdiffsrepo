Klev in med burka i riksdagen – får hård kritik
Georgina Harris

Pauline Hanson, parlamentsledamot för högerpopulistiska partiet One Nation, fick riksdagens församlade att tystna på torsdagen när hon klev in i Australiens riksdag täckt från topp till tå i en svart burka.

Några gav ifrån sig ett ”oj” eller ett ”vad är det som försigår?”. Men det tog inte lång tid innan burkan togs av och Hanson i talarstolen gjorde sin politiska poäng om att burkan bör förbjudas i riksdagen.

– Jag är ganska lättad över att få ta av mig den här då det inte är vad som hör hemma i den här riksdagen, säger Pauline Hanson. Med upprörda rop avbryts Hanson i sitt anförande och kan fortsätta först efter att de tystats av talmannen.

I vad som närmast liknade en utskällning svarade justitieministern George Brandis i en replik och kallar burka-manövern för ett ”politiskt spratt” som inte går honom förbi.

– Vi vet alla att du inte sympatiserar med islam. Men jag rådger dig att vara mycket försiktig med anfall av den här typen som du gör mot australiensare av annan religiös uppfattning.

LÄS MER: Australisk minister kan tvingas avgå – är nyzeeländare

Clive Bean, professor i statsvetenskap vid Queensland universitet, anmärkte att ett spratt av det här slaget inte har ägt rum i det australiska parlamentet och kritiserade talmannen Stephen Parry för hanteringen av det, rapporterar New York Times.

– Faran med ett sådant här spratt är att det får motsatt effekt, säger Clive Bean.

One Nation är femte största parti i Australien, grundades 1997 och är ett högerpopulistiskt parti.

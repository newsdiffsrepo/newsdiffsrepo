Trump sparkar Steve Bannon
Jon Lindhe

Källor hävdar att en diskussion pågått en tid i Vita huset om hur och när Bannon ska lämna sin post. Bannon återgår nu till sin roll som chef för den högerpopulistiska och kontroversiella sajten Breitbart.

Tidigt på lördagsmorgonen (lokal tid) tog president Trump sin vana trogen twitter till hjälp för att uttrycka sina känslor. Där tackade han den förre chefsstrategen Steve Bannon för hans tjänster och passade på att ge Hillary Clinton en ny känga.

SVT PLAY: Dokument utifrån: ”Steve Bannons värld”

”Han anslöt sig till min kampanj vid min kamp mot korrupta Hillary Clinton – det var fantastiskt!”

Enligt en person som är nära Steve Bannon så var avgången Bannons idé och hans avgångsbrev ska ha lämnats in redan den sjunde augusti, skriver The New York Times.  Avgången blev uppskjuten på grund av våldsamheterna i Charlottesville, skriver tidningen.

Det har ryktats om att Steve Bannon kan vara på väg bort från Vita Huset en längre tid. Han har varit i konflikt med flera av president Donald Trumps rådgivare och familjemedlemmar. Enligt den brittiska tidningen The Guardian hade Trump bestämt sig för att göra sig av med Bannon och tjänstemän i Vita huset jobbade på detaljerna under fredagen.

LÄS MER: Steve Bannon om extremhöger: ”En samling clowner”

Vita husets talesperson Sarah Sanders sa i ett uttalande att: ”Vita husets stabschef John Kelly och Steve Bannon har i dag ömsesidigt kommit överens om att denna dag är Steves sista. Vi är tacksamma för hans tjänster och önskar honom allt gott”

Steve Bannon är populär hos extremhögern i USA. Innan Bannon blev presidentens rådgivare drev han den högerpopulistiska sajten Breitbart. Bannon anses bland annat vara en av arkitekterna bakom Trumps kritiserade inreseförbud för människor från sex stycken i huvudsak muslimska länder.

Under fredagskvällen amerikansk tid bekräftades också att Bannon nu återvänder till sin tjänst som chef för Breitbart. Enligt sajtens chefredaktör ska Bannon ha medverkat vid ett redaktionsmöte redan under fredagskvällen.

Steve Bannon klargjorde vid sitt uttåg från Vita huset att han även i fortsättning kommer att strida för Trump, och nu ”dra ut i krig” för presidentens skull, enligt ett uttalande.

”Om det finns några oklarheter, låt mig göra det klart: Jag lämnar Vita huset och drar ut i krig för Trump mot hans motståndare – på Capitol Hill, i medierna och i företags-Amerika”, säger Bannon i en första kommentar till Bloomberg News.

LÄS MER: Analys: Trump vill inte stöta sig med extremhögern

Efter förra helgens våldsamheter i Charlottesville, Virginia, där en kvinna dog efter att en vit makt annhängare kört sin bil in i en folkmassa, fick Trump hård kritik.

Presidenten sa att ”båda sidor” gjorde sig skyldiga till våld i Charlottesville. Ett uttalande som gillas av vit makt-förespråkare men väcker stor upprördhet hos politiker från båda sidor. Många av dem som är kritiska till presidenten har krävt att han ska sparka Bannon. Presidenten har dock försvarat Steve Bannon och sagt att han inte är rasist.

LÄS MER: Här stöttas Trumps uttalanden: ”Han har ju rätt”

Steve Bannon var Trumps kampanjledare under det amerikanska presidentvalet. När Trump sedan anställde honom som chefsstrateg möttes det av upprördhet från många håll. Den Harvardutbildade, tidigare filmproducenten Bannon är tätt förknippad med alt-högern i USA och har anklagats för antisemitism.

LÄS MER: ”Utnämningen av Bannon har varit kritiserad från dag ett”

När han tillträde skrev Demokraternas ledare i senaten, Harry M Reid att ”Trumps val av Steve Bannon till sin högsta rådgivare signalerar att &#x27;white supremacists&#x27; kommer att vara representerade på högsta nivå i Trumps stab i Vita huset”.

LÄS MER: Omstridde högerradikale Steve Bannon tar plats i Vita huset

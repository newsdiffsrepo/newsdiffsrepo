Ensam polis sköt fyra av de fem misstänkta terroristerna i Cambrils
Jon Lindhe

Den femte gärningmannen flydde mot en park och högg en förbipasserande kvinna i ansiktet med kniv. Mannen kunde dock senare skjutas ihjäl av poliser som kom till platsen.

Kvinnan avled senare av sina skador. Ytterligare fem civila personer skadades vid attacken i Cambrils, enligt The Telegraph.

Polismannen som sköt de fyra gärningsmännen ska enligt The Telegraph ha varit på ett rutinuppdrag när terroristerna gick till angrepp vid ett-tiden natten till fredag.

Angriparnas bil körde på flera människor innan den körde in i polisbilen och välte, varpå den ena polismannen skadades allvarligt. Enligt den spanska tidningen La Vanguardia hoppade gärningsmännen ut ur bilen och gick till angrepp med knivar och yxor.

LÄS MER: Moussa Oukabir, 17, pekas ut som lastbilsföraren

Gärningsmännen hade också bombbälten på sig, men enligt Joaquim Forn, minister för Katalonien, ska det ha varit attrapper.

En av de fem misstänkta terroristerna som dödades efter attentatet i Cambrils, kan ha varit personen som körde skåpbilen i attacken på la Rambla, uppger polisen på en presskonferens på fredagsefetrmiddagen. Detta är dock inte bekräftat och föraren är ännu inte identifierad.

LÄS MER: Polisen: ”Föraren kan vara död”

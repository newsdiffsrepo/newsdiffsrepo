Donald Trump tillåter militär utrustning för amerikansk polis
Agnes Laurell

En exekutiv order från Vita huset gör så att militär återigen kan tillgodose amerikansk polis behov av militär utrustning. De kommer bland annat förses med skottsäkra hjälmar och pansarfordon, rapporterar BBC.

USA:s justitieminister Jeff Sessions säger att syftet är att öka den allmänna säkerheten i landet.

LÄS MER: Polisens vapen i USA utreds

Den förre presidenten Barack Obama förbjöd militären att förse polisen med militär utrustning efter de våldsamma upploppen i Ferguson 2014. Förbudet kom som en följd av att det riktades skarp kritik mot polisen efter de stora protesterna och upploppen.

Obama uttryckte en oro för hur allmänheten regerar på bilder av tungt beväpnad polis och menade att det är viktigt att polisen ses som en del av samhället och inte som en ockuperande kraft.

LÄS MER: USA kan få militär specialstyrka i rymden

Men justitieminister Jeff Sessions anser att Obama ”gick för långt” med förbudet.

”Vi kommer inte sätta en ytlig oro före allmän säkerhet” sa Sessions under ett möte med amerikansk polis.

”Den exekutiva ordern kommer försäkra att ni får tillgång till den livräddande utrustning ni behöver för att göra ert jobb och för att skicka ett starkt budskap att vi inte tillåter att kriminell aktivitet, våld och laglöshet bli det nya normala”.

Den exekutiva ordern har kritiserats av människorättsorganisationer och några republikaner i kongressen.

LÄS MER: Trump: Inga transpersoner i vår armé

Löfven: 7,1 miljarder kronor till Polismyndigheten
Joel Malmén

Totalt ska 7,1 miljarder extra kronor satsas på polisen under de kommande tre åren.

Denna satsning – den största satsningen på polisen under 2000-talet – motiverade Löfven med den ökade otryggheten som den senaste tidens skjutningar runtom i landet medfört.

LÄS MER: Tre dödsskjutningar på mindre än ett dygn

– Det skapar en fruktansvärd otrygghet för människor i dessa bostadsområden. Det är inte acceptabelt, vi måste angripa problemet ordentligt. Många brottsutredningar läggs ned, och i delar av landet undrar man om polisen alls har en chans att hinna fram när folk ringer. Ambitionsnivån måste höjas rejält, sade statsministern.

Polisförbundet välkomnar de extra pengarna till polisen.

”Äntligen ett rejält och absolut nödvändigt tillskott. Vi har länge väntat på att regeringen ska inse allvaret i polisens resursbrist”, säger Polisförbundets ordförande Lena Nitz i ett pressmeddelande.

Att regeringen även ger polismyndigheten en i uppdrag i uppdrag att förbättra polisernas arbetssituation tillsammans med facket är en väldigt viktig signal, fortsätter hon.

LÄS MER: Se hela Stefan Löfvens sommartal här (länk till SVT Play)

Nitz välkomnar även att regeringen tydligt pekar på vikten av att rekrytera nya poliser och behålla nuvarande kompetens.

”Att man tillsätter 300 miljoner mer än myndigheten har begärt ser vi som ett tydligt ekonomiskt incitament för höjda polislöner”, säger Lena Nitz.

Stefan Löfvens sommar har inte varit särskilt vilsam. Transportstyrelsens IT-skandal och Alliansens misstroendeförklaringar mot tre av hans ministrar har satt hård press på statsministern, som dock meddelat att han ämnar sitta kvar till nästa val.

LÄS MER: Löfven: Jag kommer sitta kvar till nästa val

Efter att de senaste fem åren ha hållit sitt sommartal i Vasaparken i Stockholm föll statsministerns val i år på Eskilstuna. Innan sommartalet höll Löfven en pressträff ihop med justitie- och inrikesminister Morgan Johansson (S), där nyheten om polissatsningen framfördes.

Centerpartiet och Liberalerna ”ska se över den nya informationen”
Iva Horvatovic

Stefan Löfvens byte av statssekreterare ändrar inte Moderaternas och Kristdemokraternas inställning till misstroendeförklaringen som riktas mot försvarsminister Peter Hultqvist (S), men Centerpartiet och Liberalerna vill se över den nya informationen.

Båda partiledarna, Annie Lööf (C) och Jan Björklund (L), säger att det är för tidigt att dra några slutsatser utifrån de nya omständigheterna.

– Vi behöver värdera den nya information som kommit. Vi kommer att göra det de kommande dagarna inom Alliansen för att se hur vi går vidare, säger Annie Lööf till Expressen.

Stefan Löfvens tidigare statssekreterare Emma Lennartsson avgick i söndags på grund av sitt agerande i samband med Transportstyrelsens IT-skandal. I dag kom beskedet att Nils Vikmång tar över.

LÄS MER: Löfvens statssekreterare avgår

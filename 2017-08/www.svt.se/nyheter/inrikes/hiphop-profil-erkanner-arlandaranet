Hip hop-profil erkänner Arlandarånet
TT

I en intervju i ETC säger Carmona, som just nu avtjänar livstids fängelse för anstiftan till mord, att han planerade och var med och utförde rånet.

– Och jag ångrar det djupt, det har förstört mitt liv. Jag kommer att kontakta väktarna som utsattes och be om förlåtelse, säger han.

LÄS MER: Arlandarånet preskriberas – alla går fria

I juli var det 15 år sedan tre beväpnade och maskerade män körde fram till ett plan som just anlänt från London på Arlanda flygplats. Männen överföll två väktare och försvann sedan med 44 miljoner kronor, ett rekordbyte som aldrig hittats. Preskriberingen innebär att rånarna går för evigt fria.

Leo Carmona har suttit fängslad sedan 2004 och grundade hip hop-gruppen Kartellen 2008 från fängelset.

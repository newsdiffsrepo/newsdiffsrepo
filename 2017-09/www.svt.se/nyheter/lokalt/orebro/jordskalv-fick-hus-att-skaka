Jordskalv väckte många frågor
Johannes Weckström

– Det var ett skalv som inträffade klockan 22.34 ungefär 30 kilometer norr om Mariestad, säger Reynir Bödvarsson, seismolog vid Uppsala universitet.

Skalvet hade en magnitud på 2,5 och noterades av flera personer som märkte att hus skakade och att det mullrade.

– Det är för svenska förhållanden ett stort skalv. Sådana inträffar några gånger per år, säger Reynir. Bödvardsson.

LÄS MER: Sällsynt skalv skakade Zinkgruvan

I området runt Vänern är det vanligare med skalv, enligt Reynir och det beror på de tektoniska plattornas rörelser och svagheter i jordskorpan.

– Här är det vanligt med skalv, liksom högre upp längs norrlandskusten. Det inträffar mellan 700-800 skalv per år i Sverige, men de flesta känns inte alls, säger Reynir Bödvardsson.

Måndagskvällens skalv är ett av de större på länge i regionen.

– Det var ett större skalv i området 1981 som mätte 3,0 på Richterskalan, säger Reynir.

Det har ju skett en provsprängning av kärnvapen under jord i Nordkorea. Finns det något samband?

– Inga samband alls, säger Reynir Bödvardsson.

Tusentals firade Eid al-Adha i Örebro
Jennie Wahlgren

Fredagen bjöd på fint väder för de tusentals personer samlades vid moskén för att fira högtiden.

Mohammed som bor i Vivalla var en av alla de som var på plats, tillsammans med hela sin familj.

– Det är en stor dag för oss, det är som jullov.

Asnawi Ali, som också var på plats, beskriver även han dagen som stor, och mycket speciell.

– Det kallas offerhögtid för muslimer i hela världen. I kväll efter det här träffas kompisar och släktingar, det är nästan samma som Eid al-Fitr efter ramadan. Det är nästan samma som jul, säger han.

– Alla känner glädje, i dag är en stor dag, säger Saed Abubakar.

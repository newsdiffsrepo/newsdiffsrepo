Så kör du exemplariskt i rondeller
Jaqueline Balcer BednarskaReporter

– Jag vet faktiskt inte varför människor inte blinkar. Stress och okunskap, framförallt bland de äldre kan jag tänka mig, säger han.

I klippet visar Patric Carlstén hur och när man ska blinka i rondellkörning. Vi får också se en trafiklösning i Falu centrum som många misstar för att vara en rondell.

Långsammast vinner

Det snabbaste sättet att ta sig genom rondell är att köra sakta.

– Våga kör sakta! Har du två personer som kör samma sträcka är det den som är bättre på att köra sakta som kommer fram först fram till målet.

Det handlar om inte titta på hinder utan att istället titta efter luckor.

– Grunden för att detta ska fungera är att köra sakta in i situationen, berättar Patric Carlsten.

Så hanterar du en flaskhals

I Falu centrum finns det numera flera rondeller. Patrik Carlsten är kritiskt till den relativt nybyggda trafiklösningen vid busshållplatsen Knutpunkten, då han menar att sträckan numer är farligare för fotgängare än den var tidigare, och dessutom har skapat en flaskhals i trafiken där två filer går ihop till en.

Trafikljus utan grön signal

En annan potentiell fara är trafikljusen vid Västra skolan på Gruvgatan som enligt trafiklärarens erfarenhet lätt misstolkas. Trafiksignalen aktiveras av fotgängare och till skillnad från vanliga trafiksignaler som lyser grönt lyser dessa trafikljus inte alls när bilarna får passera.

– Här har det hänt en del olyckor faktiskt. Jag tycker det borde vara som en vanlig trafiksignal, att när det är grönt, då får du åka.

”Bilister stressar sig ut”

Även om rondeller kan skapa irritation är det enligt Trafikverket en lösning med hög säkerhet. I klippet nedan visar Patric Carlsten en hårt trafikerad korsning på E16 genom Falun där han anser att det skulle vara lämpligt med en rondell.

-  När man står still här länge så blir man ju stressad. Många använder orden ”ja men jag hinner nog”. Men vad händer när man inte hinner?

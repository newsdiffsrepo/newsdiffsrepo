Västra Götaland har billigast vård i landet
TT

SKL gör undersökningen varje år i landets 21 regioner och landsting. I undersökningen ingår alla sjukvårdskostnader förutom hemsjukvård och tandvård. Man har även justerat kostnaderna efter folkhälsan, sjukvårdsbehoven, ålder och hur priser löner skiljer sig åt i regionerna.

Stockholm har dyrast sjukvård i landet – men inte den bästa. I snitt kostar vården inom Stockholms läns landsting 26.264 kronor per invånare om året, det skriver Svenska Dagbladet.

Näst dyrast vård har Region Gotland med 25.889 kronor. Billigast är Västra Götalandsregionen med 23.128 kronor per invånare. Rikssnittet ligger på 24.525 kronor.

Stockholm har även flest läkarbesök per invånare. SKL har också jämfört kvaliteten i de olika regionerna på 16 olika punkter och funnits att Jönköping, Halland, Blekinge, Gotland och Kalmar har bäst resultat. Norrbotten och Västernorrland ligger i botten medan Stockholm kommer på plats 15 av 21.

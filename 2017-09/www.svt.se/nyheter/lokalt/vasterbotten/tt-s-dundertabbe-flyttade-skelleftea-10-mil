Nyhetsbyråns kartmiss: Flyttade Skellefteå över 10 mil
Maria Ehrlin

Det var i samband med att nyheten om Norrbotniabanan presenterades som TT Nyhetsbyrå gjorde en karta över Norrbotniabanans sträckning där de placerade Skellefteå i Norbotten.

– Det var helt enkelt ett slarvfel. Vi hade dragit upp järnvägen för långt. Vi missade den korrigeringen, säger Mats Schagerström, bildchef på TT.

– Det har absolut inget med Norrland att göra. Det hade lika gärna kunna vara Västkustbanan och Falkenbergsbanan som blivit fel, säger Mats Schagerström.

På sociala medier har missen uppmärksammats. En person skriver:

”Nu förstår jag varför den inte ska vara klar förrän 2029, först ska man flytta på Skellefteå. Dock oklart vad man ska göra med Luleå”

LÄS MER: Stort resebolag visste inte var Umeå och Skellefteå låg

Det var ungefär fyra år sedan som TT la ned sina redaktioner i Umeå, Sundsvall och Luleå.

– Det påverkar inte. Vi hade kunnat haft en Norrlandsredaktion kvar och ändå gjort den här missen. Det är inte de som korrläser, säger Mats Schagerström, bildchef på TT.

Felet är nu korrigerat efter att läsare hört av dig till TT.

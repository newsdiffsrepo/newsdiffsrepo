De strandsatta hämtades från Gotska Sandön
Tobias  Holmqvist

– Det känns lite sorgligt att lämna ön. Jag kommer definitivt åka tillbaka. Barnen här ser däremot fram emot att få äta pizza, säger Thomas Zielinski.

Imorse fick hela sällskapet gå sex kilometer tvärs över ön till den norra delen, eftersom vågorna blåste för höga på den södra sidan. Men på den norra delen är stranden för långgrund, så för att komma ut till den stora fartyget måste man åka gummibåt.

Strax innan klockan 13 kunde de ge sig iväg mot först Gotland och Fårösund, för att sedan stäva vidare mot Nynäshamn för att lämna av fastlänningarna. Man räknar med en våghöjd på upp mot två meter ute på havet.

Det var dåligt väder och höga vågor som i söndags gjorde att drygt 100 personer – varav flera barnfamiljer och en skolklass från Djursholm – blev fast på Gotska Sandön norr om Gotland.

Uppdaterad klockan 17.00.

Vid tretiden på eftermiddagen hade man anlänt till Fårösund och resan hade gått bra.

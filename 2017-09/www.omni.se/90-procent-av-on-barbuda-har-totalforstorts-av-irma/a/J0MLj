”90 procent av ön Barbuda har totalförstörts av Irma”


Emmelie Wallroth


Nästan all bebyggelse på ön Barbuda har totalförstörts efter monsterorkanen Irmas framfart i Karibien. Det säger Gaston Browne, premiärminister för Antigua och Barbuda i Karibien, på en presskonferens på onsdagen enligt flera medier.

Sammanlagt har tre dödsfall bekräftats i stormen, varav en person ska ha befunnit sig på Barbuda.

Omfattningen av skadorna är ännu okända, men ovädret har redan orsakat stor förödelse på flera öar. En bild som bekräftades av president Emmanuel Macron under kvällen.

– Det är för tidigt att ha en fullständig uppfattning, men jag kan redan nu säga att påverkan blir kraftfull och grym, säger Macron i samband med ett uttalande efter ett krismöte i Paris.

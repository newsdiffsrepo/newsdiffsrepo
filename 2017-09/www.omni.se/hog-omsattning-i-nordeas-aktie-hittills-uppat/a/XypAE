Hög omsättning i Nordeas aktie – men små rörelser



Nordeas besked att huvudkontoret flyttas till Helsingfors satte fart på handeln i bankens aktie. Efter trevande rörelser klättrade aktien initialt högre för att sedan falla tillbaka. Vid stängning skrevs dagens uppgång till måttliga 0,4 procent.

Samtidigt var handeln desto livligare. Totalt omsattes 1,8 miljarder kronor i Nordeas aktie – varav merparten under handelsdagens sista 40 minuter efter bankens besked.

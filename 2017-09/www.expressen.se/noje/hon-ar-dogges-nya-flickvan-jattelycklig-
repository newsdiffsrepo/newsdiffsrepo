Hon är Dogges nya
flickvän: "Jättelycklig"
Eric Emanuelsson

Det var under måndagskvällen som galapremiären av filmen "Borg" ägde rum på Filmstaden Sergel i Stockholm.

Det var en stjärnspäckad tillställning. Förutom filmens skådespelare, som bestod av bland annat Sverrir Gudnason, Tuva Novotny, Stellan Skarsgård och Hollywoodstjärnan Shia Labeouf, var artister som Charlotte Perrelli, Lena Philipsson och Christer Lindarw även på plats.

En som sken lite extra på röda mattan var Dogge Doggelito.

Han hade nämligen tagit med sin nya kärlek till galapremiären.

– Jag är här med mitt sällskap här bakom mig, säger han till Expressen TV som var på plats.

Något speciellt sällskap?

– Absolut, det är min flickvän, svarar Dogge Doggelito.

Han berättar vidare att han mår väldigt bra just nu.

– Ja, jag är jättelycklig. Dogge är alltid lycklig och glad, säger han.

Både Dogge Doggelito och artistens flickvän Claudia Leon poserade vant framför kamerorna.

Artisten berättade också om sina barndomsminnen kring Björn Borg.

–  När jag var liten såg jag honom på Karlaplan och min pappa sa: ’Han är känd. Du måste ta hans autograf’. Och jag var jätteliten, men jag tog den och jag har alltid sparat den fram tills i dag. Jag har den hemma i en skolåda, berättade Dogge Doggelito.

Han förklarade vidare att han var väldigt glad över att få komma på premiären för "Borg" och att han sett upp till filmens huvudperson under en lång tid.

– Jag äskar sport. Men jag var ju för liten när han gjorde alla stora grejer. Men jag har kollat i efterhand, så det är kul att få komma på en sån här film. Han är ju en legend, säger han.

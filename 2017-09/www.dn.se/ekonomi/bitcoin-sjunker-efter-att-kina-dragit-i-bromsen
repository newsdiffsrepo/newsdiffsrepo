Bitcoin sjunker efter att Kina dragit i bromsen
Carl-Johan Kullving

Kinesiska folkbanken uppger på sin hemsida att den har utrett ICO:s, initial coin offerings, det vill säga när kryptovalutor söker finansiering för att kunna lanseras. Banken kommer att straffa framtida erbjudanden att köpa nya digitala kryptovalutor och ser över vilka juridiska åtgärder de kan vidta mot de ICO:s som redan genomförts. Enligt folkbanken ska de investerare som redan gått in med pengar betala tillbaka dem, men banken specificerar itne hur det ska gå till, enligt nyhetssajten Bloomberg.

Den Hongkongbaserade tidningen South China Morning Post skriver att drygt 90 procent av de ICO:s som gjorts i Kina är illegala och att flera kryptovalutskonferenser i landet har ställts in eller flyttats fram på obestämd tid.

Läs mer: Spekulation bakom rekordnivåer för bitcoin

Sedan tidigare är bitcoins inte ett lagligt betalmedel i Kina och kinesiska banker är förbjudna att hjälpa sina kunder att investera i digitala kryptovalutor.

– Detta är i takt med vad andra lagstiftare redan tittar på, om än inte i samma utsträckning. Kort sagt vet vi alla att regleringar kommer att komma. Kina behövde göra en snabbare åtgärd eftersom landet på grund av sin storlek är en av de mest spekulativa marknaderna för nya noteringar av digitala kryptovalutor, säger Jehan Chu, partner på Kenetic Capital i Hongkong, till Bloomberg.

Läs mer: Brittisk storbank öppnar för digitala valutor

Ett av orosmolnen för kryptovalutorna har varit just hur lagstiftarna i världens större ekonomier väljer att se på dem. Enligt Johan Javeus, chefstrateg på SEB, är det viktigt att regleringar införs för att kryptovalutorna ska kunna få större spridning.

– Att stora tongivande ekonomier rätar ut de frågetecken som fortfarande finns kring kryptovalutornas legala status är viktigt, sade han i en intervju med DN i augusti.

Marknadens reaktioner lät inte vänta på sig. Enligt sajten CryptoCurrency Market Capitalizations är priset på en bitcoin nu 4.310 amerikanska dollar, motsvarande 34.400 svenska kronor, vilket är en nedgång på 13 procent sedan i fredags. Bitcoins största konkurrent, kryptovalutan ethereum, har i dag sjunkit med 16 procent och handlas för 281 amerikanska dollar.

Läs mer: Japanskt flygbolag tillåter köp med bitcoin

– För bitcoin har kinesiska folkbankens reglering haft en begränsad direkt påverkan eftersom det främst är ethereum som har använts för ICO:s i Kina. Även bitcoin har fått sig en törn, men det handlar förmodligen snarare om signalvärdet. Det är fortfarande oklart hur folkbanken tolkar kryptovalutorna. Än så länge är bitcoinhandeln fortfarande öppen på de kinesiska börserna, säger Ludvig Öberg, sakkunnig på Svenska bitcoinföreningen.Man kan säga att det är en trade-off mellan skalbarhet och decentralisering.

Men de senaste två månaderna har värdet på bitcoin ökat explosionsartat. Den 16 juli såldes bitcoin till ett värde av 1.888 amerikanska dollar. En av förklaringarna kan vara att den1 augusti i år knoppades en del av bitcoin av. Den nya kryptovalutan, bitcoin cash, överensstämmer i stora delar med den ordinarie bitcoinkoden men har större block vilket ökar transaktionsavgifter kapaciteten.

Läs mer: Storbanker formar allians för Bitcoin-teknik

Anledningen till avknoppningen är den konflikt som funnits mellan olika grupperingar inom bitcoin, där man har haft olika åsikter om hur man ska öka transaktionskapaciteten. Prisökningen kan förklaras av att båda sidorna i konflikten har fått som de velat, antingen via den nya bitcoin cash eller via bitcoins uppgradering segregated witness.

– Det har med transaktionsvolymen att göra. Man kan säga att det är en trade-off mellan skalbarhet och decentralisering. Ju större blockkejdan blir, ju större kapacitet behöver du för att vara en full medlem i nätverket. Med mer krav på noderna i nätverket finns risk att det blir mer centraliserat, säger Ludvig Öberg, sakkunnig på Svenska bitcoinföreningen.

Läs mer: Bitcoin – revolutionen som kom av sig

I dag kan bitcoin göra mellan tre till fem transaktioner per sekund, motsvarande 1 megabyte var 10 minut, medan bitcoin cash ökat kapaciteten till 8 megabyte och möjliggör 24 till 40 transaktioner i sekunden.Sen kan man bygga protokoll ovanpå bitcoin som skulle kunna öka hastigheten på betalningarna och mängden transaktioner nätverket kan hantera med upp till kanske tusen gånger dagens nivå.

I samband med införandet av bitcoin cash delades bitcoinhistoriken med den nya kryptovalutan och de som redan ägde vanliga bitcoins fick samma summa i bitcoin cash. Den 3 augusti rusade värdet för avknoppningen till drygt 690 amerikanska dollar per bitcoin cash, motsvarande ungefär 5600 kronor. I dag handlas den för 526 dollar, motsvarande 4.200 svenska kronor. En anledningen kan vara att bitcoin cash är mer sårbart då nätverket har mindre beräkningskraft än Bitcoin

– Som miner måste du välja vilken sida du stödjer, för du kan bara göra dina beräkningar på en sida samtidigt. På bitcoinnätverket fanns mycket beräkningskraft, så när bitcoin cash bröt sig loss hade de ungefär 10 procent av bitcoins beräkningskraften, det tog tid för dem att hitta nya block då. Eftersom de har lägre beräkningskraft kan de vara mer utsatta för attacker, säger Ludvig Öberg.

Läs mer: Så funkar cybervalutan Bitcoin

För drygt två veckor sedan infördes segregated witness, vilket refererar till en ändring i hur själva signaturen i transaktionerna hanteras. I dag sker drygt 1 procent av bitcointransaktionerna med den nya tekniken. Detta förväntas öka allt eftersom bitcoinplånböckerna börjar stödja den nya sortens transaktioner.

– Dels gör det så man kan öka mängden transaktioner med 50-60 procent och komma upp i sju transaktioner per sekund. Sen kan man bygga protokoll ovanpå bitcoin som skulle kunna öka hastigheten på betalningarna och mängden transaktioner nätverket kan hantera med upp till kanske tusen gånger dagens nivå. Istället för att varje transaktion går in i blockkedjan, så kan den ske offline, utanför blockkedjan, och istället publiceras endast resultatet av flera betalningar, ungefär som ett clearingssystem, säger Ludvig Öberg.Kompromissen är inte baserad på kod utan är mer social.

Men än är inte alla konflikter lösta inom bitcoinnätverket. I november väntas en kompromiss träda i kraft som gör det möjligt att öka transaktionskapaciteten till 2 megabyte var tionde minut.

– Kompromissen är inte baserad på kod utan är mer social. Ett antal företag har skrivit på att de ska öka kapaciteten tre månader efter att segregated witness infördes. Så då måste flera aktörer ändra sin mjukvara, men frågan är om det kommer att genomföras. Det verkar som att flera miners och de flesta företagen som skrev på det kommer att stötta dem, säger Ludvig Öberg.

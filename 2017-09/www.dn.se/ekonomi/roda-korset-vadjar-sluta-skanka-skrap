Röda Korset vädjar: Sluta skänka skräp
TT

– Det är en omöjlig situation. Vi får stänga intaget emellanåt, säger Malin Joleby, på Röda korset i Halmstad.

Förra veckan tvingades frivilliga köra 250 säckar med textilier till Helsingborg för återvinning.

Nu har organisationen gått ut med en vädjan på Facebook om att givarna bara ska skänka sådant som är ”säljbart”.

Malin Joleby tror att det finns flera anledningar till att folk kommer med skräp.

– Det handlar både om ren okunskap, men också om välvilja. Vi får in saker bara för att det är enkelt att lämna dem här, säger hon till SVT.

Men hon betonar att Röda korset också får in fina kläder och saker.

– Vi är extremt tacksamma och många grejer vi får in är grymma.

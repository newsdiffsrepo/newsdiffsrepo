Skarsgårds nya lyxlägenhet i New York

Adam Samara



Bostad
En av våra största Hollywoodskådisar har nyligen flyttat in i ett loft i trendiga East Village, på Manhattan i New York. Alexander Skarsgård, senast aktuell på bioduken med huvudrollen i Tarzan, ska ha betalt dryga 18 miljoner kronor för sitt nya hem.










Bild på den ombyggda synagogan i East Village som Skarsgård ska varit på visning av. Foto: Michael Weinstein.


Enligt amerikanska New York Post, har Alexander Skarsgård varit intresserad av just området East Village på Manhattan i New York, under en längre tid. Enligt tidskriften ska han ha setts vid flera olika visningar av exklusiva fastigheter i området den senaste tiden. Bland annat en ombyggd synagoga som renoverats till ett lyxboende få har råd med.
1800-tals fastighet
Det objekt Alexander Skarsgård tillsist valde, är ett loft högst upp i ett tegelhus, byggt redan under 1800-talets mitt.
Lägenheten ska dock vara nyligen renoverad när det kommer till kök, badrum och andra bekvämligheter.
Lägenhetens träpaneler och takbjälkar och tegelväggar är dock kvar för att inte täcka alla spår från det runt 150 år gamla huset. Fastigheten mäter dryga 100 kvadrat, och bjuder också på en öppen spis, ett takfönster och tillgång till en takyta. Det blir alltså upp till Skarsgård själv om en takterass ska byggas eller ej.







Markören pekar ut East Village, Manhattan.


Slutpriset på objektet skvallrar om att det fanns fler än Skarsgård som var intresserade av lägenheten. Alexander Skarsgård betalade dryga 18 miljoner kronor för fastigheten, vars utgångspris låg på runt 15 miljoner kronor.
Trendigt område
Andra kändisar som bott i tegelhuset innan Hollywood-svensken är bland andra skådespelaren, tillika Golden Globe-vinnaren Chloë Sevigny och Smashing Pumpkins-gitarristen James Iha. Det skriver Variety.

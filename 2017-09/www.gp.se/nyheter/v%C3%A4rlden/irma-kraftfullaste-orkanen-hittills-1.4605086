Minst två döda i orkanen Irma


Marina Ferhatovic




Världen
Irma uppges vara den mest kraftfulla orkanen som har uppmätts över Atlanten på ett århundrade. Orkanen sveper nu in över de Karibiska öarna och har redan skapat översvämningar och förödelse på Saint Martin och Saint Barthélemy. Två personer har hittills rapporterats döda och ytterligare två personer har skadats.



Två personer har hittills dött till följd av orkanen Irma som har dragit in över de karibiska öarna, enligt Reuters
– Hittills har två personer dödats, och ytterligare två har skadats allvarligt, säger Annick Girardin, fransk minister med ansvar för landets territorier utanför fastlandet, enligt Reuters.
Efter att ha dragit in över land på den låglänta korallön Barbuda i nordöstra Karibien är Irma nu framme vid franska Saint-Barthélemy och Saint-Martin.
Barbuda och Antiguas premiärminister Gaston Browne sa i en intervju med det lokala mediet ABS att ön Barbuda är totalförstörd.
– Det är total förödelse, Barbuda är bokstavligen i spillror, säger Gatson Browne till ABS.
Enligt franska myndigheter har orkanen skapat översvämningar och bidragit till strömavbrott på Saint Barthélemy och Saint Martin. Bland annat har tak blåsts av och byggnader blivit skadade.


Images show Irma damage in Barbuda; officials say destruction could be "upwards of 90%" https://t.co/5WpCIuCk4d https://t.co/GBjTj9ZeXz— CNN (@CNN)
6 september 2017








Orkanens öga passerade Barbuda strax före klockan två på natten lokal tid, med vindar på drygt 82 meter per sekund, enligt orkancentret NHC. Boende på ön, som har färre än 2 000 invånare, sade i lokal radio att telefonlinjerna låg nere, och effekterna av orkanen väntas inte bli kända förrän gryningen kommer.


Eye of Hurricane #Irma seen from the International Space Station as it passes over the Caribbean and nears the U.S. https://t.co/V3T8lan15g pic.twitter.com/BysaaKsMM2 — ABC News (@ABC)
September 6, 2017



På grannön Antigua, där det bor runt 80 000 människor, uppmanade myndigheterna invånarna att söka skydd, i ett meddelande som slutade med orden "Må Gud beskydda oss", rapporterar nyhetsbyrån AP. Fiskare jobbade med att säkra fiskebåtarna och övriga boende har lagrat mat och andra förnödenheter i väntan på orkanen, enligt lokala medier.
Antigua och Barbudas premiärminister Gaston Browne uppger för AP att önationen ser ut att ha klarat sig utan dödsoffer.
På Amerikanska Jungruöarna, med runt 100 000 invånare, råder nödläge och man har satt nationalgardet i beredskap.
På väg mot Puerto Rico
Orkanen väntas under onsdagen dra vidare mot Puerto Rico. Vid stranden i Puerto Ricos huvudstad San Juan är arbetet i full gång med att täcka för fönstren med plywood- och metallskivor på de restauranger, hotell och butiker som ligger längs strandpromenaden.
– Jag är orolig. Det här är det kraftigaste ovädret vi har upplevt här, säger Jonathan Negron, som spikar upp plywoodskivor som ska skydda hans souvenirbutik, till nyhetsbyrån Reuters.
Irma har på sin väg in mot land uppgraderats till en orkan av kategori fem, det vill säga den högsta i den femgradiga Saffire Simpson-skalan, vilket innebär risk för "katastrofala skador".
– Faran i denna händelse liknar ingenting vi sett tidigare, säger Puerto Ricos guvernör Ricardo Rossello, enligt AP.
LÄS MER: Orkanen Irma – en av de kraftigaste någonsin
"Det är som lugnet före stormen"
På torsdagen och fredagen kan orkanen drabba Dominikanska Republiken, Haiti och Kuba.
– Just nu är det väldigt lugnt här, vi har sol och helt normalt väder. Det är som lugnet före stormen. Om vi inte hade fått någon information hade vi inte anat någonting, säger Elisabeth Roberts, som bor i Dominikanska republikens huvudstad Santo Domingo, som ligger på öns sydsida, enligt TT.
Orkanen Irma beräknas dra in över landet under natten mot torsdag, men väntas drabba de norra och östra delarna värst.
– Det stora problemet på Dominikanska republiken är de många fattiga människor som bor i enkla hus gjorda av trä och plåt. De är mycket mer sårbara. Jag är mer orolig för dem än jag är för mig själv, säger Elisabeth Roberts.
Människor i utsatta områden har via radio uppmanats att söka skydd i de anläggningar som ställts i ordning.
– Men jag är inte säker på att de kommer att lämna sina hem. Människor här är ganska vana vid orkaner och de är medvetna om riskerna, säger hon.
LÄS MER: Juicepriset stiger i väntan på orkanen
Trump har godkänt hjälpinsatser
Först på lördag kan den slå mot delstaten Florida i USA, om den svänger norrut som meteorologiska datormodeller förutspår.
Det hot som Irma utgör för det amerikanska fastlandet beskrivs av NHC som "potentiellt katastrofalt". Samtidigt kämpar Texas och Louisiana fortfarande mot de utbredda översvämningarna som tidigare orsakats av orkanen Harvey.
USA:s president Donald Trump har godkänt federala hjälpinsatser för Florida och de amerikanska territorierna Puerto Rico och Jungfruöarna, så att de kunnat mobilisera nödhjälp inför ankomsten av Irma.

'President Donald J. Trump Approves Emergency Declarations'  ➡️https://t.co/xSHSyNkvuP ➡️https://t.co/UbBSFOhMM7 ➡️https://t.co/xWOfp9Z9iR pic.twitter.com/qoJOM54Gy8 — Donald J. Trump (@realDonaldTrump)
6 september 2017

"Förberedelserna för att skydda liv och egendom borde påskyndas", enligt NHC som varnar för att Irma "kommer att medföra livshotande vind och regnfall" när den drar in över Små Antillerna.
Vet du mer? Är du på plats? Via mejl: [email protected] Telefon: 031-17 20 10031-17 20 10 MMS/SMS: 720 10

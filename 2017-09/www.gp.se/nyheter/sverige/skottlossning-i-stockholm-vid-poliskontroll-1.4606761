Skottlossning i Stockholm - vid poliskontroll

Julia Sandstén Vikberg



Sverige
Det har varit en skottlossning i Fisksätra, öster om Stockholm, i samband med en poliskontroll.
– Mannen tog upp ett vapen och sköt upp i luften, säger Lars Byström, presstalesperson vid polisregion Stockholm.



Ingen skadades i samband med skottlossningen som skedde i Fisksätra vid 14-tiden på onsdagseftermiddagen. Det var när polisen utförde en poliskontroll som en man tog upp ett vapen och sköt upp i luften.
– Mannen flydde sedan från platsen. Vi vet inte var han är. Vi söker nu efter honom, säger Lars Byström.
Det är oklart om mannen flydde till fots eller i ett fordon.
